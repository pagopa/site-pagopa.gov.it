---
layout: post
title: "Avvisi pagoPA per pagare acqua, luce, gas: la multiutility EGEA aderisce alla piattaforma"
lang: it
excerpt_separator: <!--more-->
image: /assets/images/posts/egea.png
caption: "Foto di KWON JUNHO (da Unsplash)"
child_of_ref: notizie
---

Oltre 92 mila utenze, per una popolazione di 270 mila individui, si aggiungono ai cittadini che possono contare sulla piattaforma pagoPA per pagare le bollette di servizi come acqua, luce e gas, grazie all’adesione del [gruppo multiutility EGEA](https://www.egea.it/gruppo-egea). 

<!--more-->

"A partire da ottobre 2023 l’attuale bollettino postale verrà sostituito dall’avviso di pagamento pagoPA, con il quale i clienti potranno versare l’importo dovuto attraverso canali fisici (ufficio postale, banche, esercenti convenzionati) e digitali (_home banking_, app)", ha detto Roberto Colurcio, Direttore Sistemi Informativi di EGEA, nell’annunciare [la novità sul sito della società](https://www.egea.it/gruppo-egea/comunicati-stampa/egea-e-pagopa-insieme-per-i-pagamenti-elettronici). 
Il gruppo EGEA ha sede ad Alba, in Piemonte, e ha un bacino di utenza distribuito in diverse regioni del Nord Ovest. Da ottobre 2023 il gruppo ha attivato il pagamento tramite pagoPA per tutte le utenze del ramo acqua, a cui si aggiungeranno entro la fine dell’anno i clienti delle forniture di luce e gas.
“EGEA si aggiunge ai quasi 700 operatori del mondo utility a bordo della piattaforma dei pagamenti pagoPA che stanno portando avanti un processo di digitalizzazione a 360°", ha detto Gloriana Cimmino, direttore Vendite & Clienti di PagoPA, "beneficiando dei vantaggi sia in termini di processi che di tempi legati alla gestione centralizzata dei pagamenti e riuscendo così a offrire alla propria utenza soluzioni sempre più efficienti".

[Leggi il comunicato sul sito di EGEA](https://www.egea.it/gruppo-egea/comunicati-stampa/egea-e-pagopa-insieme-per-i-pagamenti-elettronici)