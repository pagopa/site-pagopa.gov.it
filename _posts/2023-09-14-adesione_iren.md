---
layout: post
title: "La multiutility Iren aderisce a pagoPA, nuove modalità di pagamento per gli utenti"
lang: it
excerpt_separator: <!--more-->
image: /assets/images/posts/iren-t.png
caption: "Foto di CDC (da Unsplash)"
child_of_ref: notizie
---

Pagare le bollette di luce, gas e servizio idrico tramite pagoPA: sono sempre più le società utility che hanno deciso di aderire  alla piattaforma per mettere a disposizione dei propri utenti **un nuovo sistema di pagamento, semplice, veloce e efficace**. 

<!--more-->

Tra gli ultimi in ordine di tempo, anche il [gruppo Iren](https://www.gruppoiren.it/) ha aderito a pagoPA. I clienti della società di servizi _multi utility_ potranno pagare le bollette di luce, gas e del servizio idrico attraverso **tutti i canali disponibili** per pagoPA, ovvero: 
- l’app dei servizi pubblici [IO](http://io.italia.it);
- gli sportelli bancari e i sistemi di home banking;
- le ricevitorie;
- gli uffici postali;
- i supermercati aderenti;
e molti altri esercenti convenzionati sul territorio. 
Nell'ultima bolletta recapitata, la società ha fornito ai propri clienti le indicazioni per poter pagare in semplicità e in completa sicurezza attraverso la piattaforma pagoPA, scegliendo se farlo comodamente da casa, in mobilità dal proprio smartphone o tablet, o attraverso i tradizionali punti fisici.

[Leggi il comunicato sul sito di Iren](https://www.gruppoiren.it/it/media/comunicati-stampa/2023/PagoPA-Iren-aderisce-alla-piattaforma-grazie-alla-tecnologia-di-Nexi.html)
