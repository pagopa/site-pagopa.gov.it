---
layout: post
title: "Pubblicate le nuove versioni di SANP e SACI"
lang: it
excerpt_separator: <!--more-->
image: /assets/images/posts/new_sanp_saci.jpg
caption: "Foto di Anne Nygård (da Unsplash)"
child_of_ref: notizie
---

## Sono disponibili la versione 3.6.0 delle SANP e la versione 3.2.0 delle SACI. Ecco le principali novità.

PagoPA S.p.A. ha pubblicato una nuova versione delle **Specifiche Attuative del Nodo dei Pagamenti** [(SANP, versione 3.6.0)](https://docs.pagopa.it/sanp/specifiche-attuative-del-nodo-dei-pagamenti-spc/premessa) e delle **Specifiche Attuative dei Codici Identificativi di Versamento, Riversamento e Rendicontazione** [(SACI, versione 3.2.0)](https://docs.pagopa.it/saci/specifiche-attuative-dei-codici-identificativi-di-versamento-riversamento-e-rendicontazione/premessa). 

<!--more-->

Gli aggiornamenti di entrambi i documenti, allegati alle ["Linee guida per l'effettuazione dei pagamenti elettronici a favore delle pubbliche amministrazioni e dei gestori di pubblici servizi"](https://www.gazzettaufficiale.it/eli/id/2018/07/03/18A04494/sg), prevedono importanti novità per ottimizzare il processo di pagamento sulla [piattaforma pagoPA](https://www.pagopa.gov.it/).
Nel dettaglio, le nuove versioni includono le istruzioni relative a:
- la **nuova funzionalità di Stand In**, che permette agli utenti di pagare gli avvisi pagoPA anche quando **i sistemi degli Enti creditori sono indisponibili**;
- le modalità di aggiornamento dei **costi di notificazione** di [SEND - Servizio Notifiche Digitali](https://notifichedigitali.pagopa.it/), nel caso di integrazione in modalità asincrona con la piattaforma pagoPA; 
- l’adeguamento al **nuovo payment gateway** di pagoPA, che garantisce performance migliori e assicura un'adeguata attività di _maintenance_.
Le “[Linee guida per l’effettuazione dei pagamenti elettronici a favore delle pubbliche amministrazioni e dei gestori di pubblici servizi”](https://www.gazzettaufficiale.it/eli/id/2018/07/03/18A04494/sg), pubblicate da Agid sulla Gazzetta Ufficiale, rimandano ai due allegati tecnici con le specifiche attuative (SANP e SACI) per gestire correttamente i pagamenti elettronici. Entrambi i documenti sono aggiornati periodicamente da PagoPA.

Consulta [l’ultima release delle Specifiche Attuative](https://docs.pagopa.it/home/tutti-i-prodotti/pagopa).