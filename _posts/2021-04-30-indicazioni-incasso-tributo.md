---
layout: post
title: "TEFA: indicazioni per l’incasso"
description:
lang: it
excerpt_separator: <!--more-->
image: /assets/images/posts/taritefa2.png
image_thumb: 
child_of_ref: notizie
---

Il [D. M. 21 ottobre 2020](https://www.gazzettaufficiale.it/eli/id/2020/11/06/20A05962/sg) del Ministero dell’economia e delle finanze ha definito le modalità di versamento unificato, per le annualità 2021 e seguenti, della tassa sui rifiuti (TARI), della tariffa corrispettiva e del tributo per l’esercizio delle funzioni di tutela, protezione e igiene dell’ambiente (TEFA) mediante la piattaforma pagoPA. In considerazione di quanto stabilito da tale provvedimento, PagoPA spa ha introdotto una nuova modalità di generazione dell’avviso “multi-beneficiario” che a fronte di un unico pagamento  comporta l’accredito pro quota delle somme ai rispettivi Enti impositori - Comuni (che avranno un ruolo attivo) per la TARI e Provincia/Città Metropolitana/Regione (che avranno un ruolo passivo) per la TEFA (cfr. [in evidenza sul ns. sito](https://www.pagopa.gov.it/it/documentazione/in-evidenza/)).

In considerazione di quanto sopra esposto, vi suggeriamo di voler prendere visione della procedura di incasso attraverso la piattaforma pagoPA, descritta nell’allegato A al Decreto di cui sopra.

I Comuni e i soggetti affidatari del servizio, dovranno emettere avvisi pagoPA multi-beneficiario TARI e TEFA secondo le nuove disposizioni, consentendo ai cittadini di effettuare un’unica disposizione di pagamento che la procedura realizzata provvederà ad accreditare al Comune e alla Provincia/Città metropolitana.

Pertanto la Provincia/Città Metropolitana, in qualità di Ente impositore della TEFA, dovrà esclusivamente comunicare ai comuni del proprio territorio di competenza l’**IBAN di accredito del tributo TEFA**, avendo cura di verificare che tale IBAN corrisponda ad uno di quelli censiti sulla piattaforma pagoPA (cfr [Manuale Utente del Portale delle Adesioni](https://github.com/pagopa/lg-pagopa-docs/raw/master/documentazione_tecnica_collegata/adesione/PdA_ManualeUtente_v3_0.pdf), in particolare, la sezione relativa al censimento degli IBAN è al punto 4.6.2.8 “Attivazione e gestione degli IBAN (RP)”).

A fronte del pagamento effettuato dall’utente, la Provincia/Città metropolitana riceverà quindi l’accredito degli importi e la relativa rendicontazione:

- accredito delle somme incassate attraverso la piattaforma pagoPA (D+1 - accrediti automatici il giorno successivo all’incasso TARI/TEFA);
- rendicontazione analitica di tutti gli incassi TEFA per ciascun Comune e per ciascun contribuente (D+2  rendicontazione analitica fornita il secondo giorno lavorativo successivo all’incasso da parte dei PSP).