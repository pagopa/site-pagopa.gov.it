---
layout: post
title: Come evolve il sistema di pagamento di pagoPA
lang: it
excerpt_separator: <!--more-->
image: /assets/images/posts/2024-11-15-evoluzioni-sistema-pagamento-20241115-091236.png
caption: Esempio di schermata
child_of_ref: notizie
---

Abbiamo introdotto sulla piattaforma di pagamento pagoPA alcuni cambiamenti **infrastrutturali e di design**, con l’obiettivo di rendere più efficienti i processi e permettere ulteriori implementazioni e migliorie nei prossimi mesi. 

Accedendo a un pagamento attraverso il sito di un Ente creditore o di pagoPA, gli utenti **potrebbero notare un diverso aspetto**, e alcune novità volte a migliorare l’esperienza di pagamento, ad esempio quando si pagano più avvisi con una sola transazione.

Queste implementazioni sono dovute a una serie di interventi che stiamo facendo sul sistema di pagamento, in particolare introducendo:

- **un nuovo design**, che modifica l’aspetto generale del percorso sulla piattaforma, senza però modificare il flusso di pagamento;
- **una serie di novità riguardanti infrastrutture e processi** che, pur non essendo visibili all’utente finale, consentono di beneficiare di un sistema di pagamento ancora più efficiente.

Queste novità ci permettono di **gettare le basi per una serie di interventi di medio periodo** su cui stiamo lavorando per far evolvere la piattaforma pagoPA, sul fronte dell’efficienza e dell’accessibilità, venendo sempre più incontro alle necessità delle persone e semplificando ulteriormente l’esperienza di pagamento. 