---
layout: post
title: È online il nuovo Centro assistenza di PagoPA
lang: it
excerpt_separator: <!--more-->
image: /assets/images/posts/2025_05_20_nuovo_centro_assistenza.png
caption: "Il nuovo Centro Assistenza al Cittadino di PagoPA"
child_of_ref: notizie
---
# Online il nuovo Centro assistenza di PagoPA: una guida per orientarsi tra i prodotti della Società
È disponibile online il nuovo **[Centro assistenza di PagoPA](https://centroassistenza.pagopa.it/hc/it)**, realizzato con l’obiettivo di offrire ai cittadini uno strumento chiaro, sempre aggiornato e facilmente consultabile, per **trovare immediatamente risposte** alle domande più frequenti con indicazioni pratiche per rispondere ai problemi più comuni legati ai tre principali prodotti della Società: la piattaforma pagoPA, l’app IO e il Servizio Notifiche Digitali, SEND.
<!--more-->
Il nuovo punto di assistenza online nasce da un attento lavoro di analisi delle richieste ricevute nel tempo dal servizio di assistenza di PagoPA. A seguire è stata realizzata una **organizzazione per argomenti dei contenuti a supporto dell’utenza**, scritti con un linguaggio accessibile che accompagna l’utente passo dopo passo nella consultazione delle tematiche di proprio interesse.
Grazie al Centro assistenza, sarà più facile orientarsi tra le piattaforme di PagoPA, riducendo il bisogno di assistenza diretta e permettendo a tutti gli utenti di trovare in autonomia le soluzioni desiderate in modo semplice, rapido ed efficace.

# I contenuti 
Il Centro assistenza è stato progettato per offrire un supporto completo e strutturato su tutti i prodotti PagoPA, come l’omonima piattaforma pagoPA.
Nel [Centro assistenza di pagoPA](https://assistenza.pagopa.gov.it/hc/it) è possibile trovare facilmente risposte a molte domande frequenti e soluzioni ai problemi più comuni legati ai pagamenti con la piattaforma. Al suo interno, sono disponibili:

- guide e indicazioni su **[come effettuare un pagamento tramite pagoPA](https://assistenza.pagopa.gov.it/hc/it/sections/32550674474641-Come-pagare-con-pagoPA)**, con approfondimenti sugli avvisi di pagamento, le modalità disponibili, gli esiti dei pagamenti, le ricevute, i rimborsi e le eventuali commissioni applicate;
- in caso di **[problemi durante il pagamento](https://assistenza.pagopa.gov.it/hc/it/sections/31957404459025-Problemi-con-il-pagamento)**, un supporto per affrontare e risolvere gli errori più comuni che possono verificarsi quando si tenta di saldare un avviso pagoPA;
- informazioni dettagliate **[sull’esito del pagamento](https://assistenza.pagopa.gov.it/hc/it/sections/31957401197969-Esito-del-pagamento-rimborsi-e-ricevute)**, su come recuperare le ricevute e verificare se una transazione è andata a buon fine, oltre alla richiesta di un eventuale rimborso;
- una sezione dedicata alla **[sicurezza](https://assistenza.pagopa.gov.it/hc/it/sections/34448853492113-Phishing-e-altre-truffe-online)**, con consigli utili su come riconoscere ed evitare tentativi di phishing o altre truffe informatiche che potrebbero sfruttare il nome, il logo o l’identità visiva di pagoPA in modo fraudolento.

