---
layout: post
title: Acquedotto Pugliese sceglie pagoPA per offrire agli utenti pagamenti più semplici e trasparenti
lang: it
excerpt_separator: <!--more-->
image: /assets/images/posts/acquedotto_pugliese.png
caption: Foto di Drobot Dean (da Adobe Stock)
child_of_ref: notizie
---

Oltre un milione di utenti della società [Acquedotto Pugliese](https://www.aqp.it/) (AQP), una delle principali realtà del servizio idrico integrato in Italia, possono contare sulla piattaforma pagoPA per **gestire i pagamenti** legati alle proprie forniture.

La società AQP [ha annunciato nei giorni scorsi l’integrazione della piattaforma](https://www.aqp.it/aqp-comunica/comunicati-stampa/con-lavviso-pagopa-pagamenti-piu-semplici-e-trasparenti-piu-di-1-mln-di-clienti-aqp), con cui offre ai propri utenti “un sistema di pagamento più semplice e trasparente”, ampliando l’offerta di pagamenti online, con il vantaggio per il cliente di essere avvisato istantaneamente dell’avvenuta transazione e **conservare le proprie ricevute di pagamento** direttamente sul proprio dispositivo.

Con Acquedotto Pugliese si allarga [il numero di aziende del settore utility](https://www.pagopa.it/it/utilities/) che hanno scelto di usare la piattaforma di pagamento pagoPA, per semplificare e rendere più efficiente la gestione delle bollette, **migliorare l’esperienza per gli utenti** e contare su un sistema virtuoso di rendicontazione degli incassi.
