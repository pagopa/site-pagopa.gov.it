---
layout: post
title: "Emergenza Ucraina: da oggi è possibile donare anche dal sito della piattaforma pagoPA e dall’app IO"
lang: it
excerpt_separator: <!--more-->
image: /assets/images/posts/emergenza-ucraina.png
caption: "Esempio di donazione online da desktop"
child_of_ref: notizie
---

Data la straordinaria gravità delle conseguenze umanitarie della crisi in Ucraina, PagoPA S.p.A. ha messo a disposizione l’omonima piattaforma dei pagamenti verso la Pubblica Amministrazione per permettere ai cittadini di effettuare anche donazioni, grazie a una **funzionalità dedicata**. 
<!--more-->

I cittadini potranno donare in pochi clic sia online tramite [questo sito](https://checkout.pagopa.it/dona), sia dall’[app IO](http://io.italia.it/donazioni-ucraina) (aggiornata all’ultima versione disponibile negli store), scegliendo di destinare il proprio supporto a una o più campagne di raccolta fondi tra quelle attivate in queste settimane dalle organizzazioni aderenti. In entrambi i casi, la donazione avverrà **senza commissioni in caso di pagamento con carte di credito, debito o prepagate** dei circuiti supportati.

PagoPA dà così il via a un'iniziativa realizzata con il supporto del _Ministro per l’innovazione tecnologica e la transizione digitale_, **Vittorio Colao**, che vede oggi l’adesione di **ActionAid**, Comitato italiano per l’**UNICEF** – Fondazione Onlus, **Croce Rossa Italiana**, Fondazione **AVSI**, Fondazione **CESVI**, Fondazione **Soleterre Onlus**, **INTERSOS**, **Medici Senza Frontiere**, **Save the Children** e **UNHCR**, Agenzia ONU per i Rifugiati, tra le realtà in prima linea nel fornire assistenza alle vittimi civili.

