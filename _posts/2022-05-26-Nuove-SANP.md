---
layout: post
title: "Disponibile la nuova versione delle SANP per PSP ed Enti Creditori"
lang: it
excerpt_separator: <!--more-->
image: /assets/images/posts/sanp3.png
caption: "Foto di Nick Fewings (da Unsplash)"
child_of_ref: notizie
---

PagoPA S.p.A. ha pubblicato **la versione 3.0.0 delle Specifiche Attuative del Nodo dei Pagamenti (SANP)**, che prevedono importanti avanzamenti finalizzati a ottimizzare il processo di pagamento sulla piattaforma pagoPA. 
In particolare, la nuova release si pone l’obiettivo di migliorare la qualità del servizio e dell’esperienza del Cittadino, semplificando al contempo le attività di integrazione richieste agli Stakeholder. 

<!--more-->

Nel  dettaglio, la[ versione 3.0.0 delle SANP](https://developer.pagopa.it/pago-pa/guides/sanp/3.0.0) include le **istruzioni** relative a:

- introduzione di una **nuova modalità di connessione**
- evoluzione del pagamento presso l'Ente Creditore
- evoluzione del pagamento spontaneo presso il PSP
- evoluzione del pagamento da Touchpoint pagoPA
- dettagli sulla modalità di pubblicazione delle **commissioni** applicate dai PSP
- **nuovi indicatori di qualità** per i soggetti aderenti.

Per facilitarne l’implementazione e ridurre i rischi legati ad errori interpretativi, la consultazione della nuova versione delle SANP è stata migliorata a partire da tre elementi: 
un nuovo strumento di pubblicazione maggiormente intuitivo, la rimozione dei capitoli già presenti nelle SACI (Specifiche Attuative dei Codici Identificativi di versamento, riversamento e rendicontazione) e l'introduzione del Changelog, una sezione iniziale che, per ogni aggiornamento delle Specifiche, indica in sintesi i cambiamenti apportati.

Le SANP rappresentano l[’Allegato B alle “Linee guida per l’effettuazione dei pagamenti elettronici a favore delle pubbliche amministrazioni e dei gestori di pubblici servizi”](https://www.gazzettaufficiale.it/eli/id/2018/07/03/18A04494/sg) e devono essere utilizzate in combinazione con queste ultime, nonché con [l’Allegato A (SACI)](https://developer.pagopa.it/pago-pa/guides/saci).

Clicca [qui](https://developer.pagopa.it/pago-pa/guides) per consultare l’ultima release delle Specifiche Attuative.
