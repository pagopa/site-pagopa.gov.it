---
layout: post
title: "Quali caratteristiche deve avere un avviso pagoPA? Online una guida tecnica per gli Enti"
lang: it
excerpt_separator: <!--more-->
image: /assets/images/posts/avvisi3_0.png
caption: "Esempio di avviso pagoPA"
child_of_ref: notizie
---

Da oggi, la [Documentazione per le Pubbliche Amministrazioni]("https://docs.pagopa.it/avviso-pagamento/") consultabile dal nostro sito offre un nuovo strumento a supporto degli Enti Creditori che emettono avvisi di pagamento pagoPA. Si tratta di una **guida online, articolata in diverse sezioni interattive, che raccoglie tutte le indicazioni e le specifiche tecniche** utili a produrre l’avviso (cartaceo o digitale), grazie al quale i cittadini possono pagare un servizio, un tributo, una retta o altri importi dovuti a un ente pubblico tramite la piattaforma pagoPA.  
<!--more-->

La [nuova guida tecnica](https://docs.pagopa.it/avviso-pagamento/) intende uniformare e semplificare la produzione degli avvisi di pagamento da parte degli Enti Creditori, fornendo a tutti le stesse regole di progettazione, in modo da: 

 
- fornire a ogni cittadino la **stessa esperienza utente**; 
- ottimizzare **leggibilità, coerenza e completezza** dei contenuti; 
- garantire la **multi-canalità**.


L’ascolto costante delle esigenze di tutti i soggetti integrati alla piattaforma e la stretta collaborazione con le amministrazioni sul territorio ha consentito a PagoPA di mappare le casistiche di pagamento più frequenti; in seguito, grazie anche alla partecipazione attiva di alcuni Enti (come, ad esempio, il Comune di Vicenza o l’Università degli Studi di Roma Tor Vergata) è stato possibile definire i **principali modelli di avviso** e metterli a disposizione di tutte le PA tramite questa guida, fornendo per ciascuno **diversi esempi, opzioni e template** da scaricare per la personalizzazione. 

L’utilizzo di tali modelli è obbligatorio per tutti gli Enti creditori aderenti a PagoPA. 
Clicca [qui](https://docs.pagopa.it/avviso-pagamento/) per saperne di più. 


