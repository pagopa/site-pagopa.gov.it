---
layout: page
title: Privacy Policy
description:
lang: it
ref: privacy-policy
---
{:.text-muted}
Ultimo aggiornamento: 16 luglio 2020

## **Informativa sul trattamento dei dati personali**

La presente informativa descrive le modalità del trattamento dei dati personali degli utenti (di seguito, anche gli “Utenti”) che consultano il sito [https://www.pagopa.gov.it/](https://www.pagopa.gov.it/) (di seguito, anche “Sito”), per permettere la navigazione, degli Utenti che ci inviano le loro candidature per lavorare con noi ed eventualmente prendono parte a un processo di selezione e dei dati personali degli Utenti che sono utilizzati al fine di inviare newsletter con comunicazioni relative alle nostre attività istituzionali.

L’informativa è resa ai sensi dell’art. 13 del regolamento (UE) 2016/679 (di seguito il “Regolamento”).

La validità dell’informativa contenuta nella presente pagina è limitata aSito e alla newsletter e non si estende ad altri siti web o altri portali eventualmente consultabili mediante collegamento ipertestuale.

Questa informativa non include informazioni circa i dati personali trattati nell’utilizzo del prodotto pagoPA come strumento di pagamento verso le pubbliche amministrazioni; specifiche informative sono rese nel momento di tale utilizzo. 

## **Data protection officer (DPO) o Responsabile Protezione Dati (RPD)**
Il DPO di PagoPA SpA può essere contattato ai seguenti recapiti:
* mail: [dpo@pagopa.it](mailto:dpo@pagopa.it);
* PEC: [dpo@pec.pagopa.it](mailto:dpo@pec.pagopa.it);
* indirizzo: Via Sardegna n. 38 - 00187, ROMA (sede operativa della società)

## **Titolare del trattamento**

Il titolare del trattamento è la società PagoPA S.p.A. con sede in Piazza Colonna 370 00187 Roma - Italia, PEC [pagopa@pec.governo.it](mailto:pagopa@pec.governo.it) (di seguito anche “Titolare”).

## **Categorie di dati trattati**


### **a) Dati di navigazione**

I sistemi informatici e le procedure software preposte al funzionamento di questo sito acquisiscono, nel corso del loro normale esercizio, alcuni dati personali la cui trasmissione è implicita nell’uso dei protocolli di comunicazione di Internet.

In questa categoria di dati rientrano gli indirizzi IP o i nomi a dominio dei computer e dei terminali utilizzati dagli utenti, gli indirizzi in notazione URI/URL (Uniform Resource Identifier/Locator) delle risorse richieste, l’orario della richiesta, il metodo utilizzato nel sottoporre la richiesta al server, la dimensione del file ottenuto in risposta, il codice numerico indicante lo stato della risposta data dal server (buon fine, errore, ecc.) ed altri parametri relativi al sistema operativo e all’ambiente informatico dell’utente.

Tali dati, necessari per la fruizione dei servizi web, vengono anche trattati allo scopo di:



*   ottenere informazioni statistiche sull’uso dei servizi (pagine più visitate, numero di visitatori per fascia oraria o giornaliera, aree geografiche di provenienza, ecc.);
*   controllare il corretto funzionamento dei servizi offerti.

Raccogliamo, inoltre, statistiche di lettura e apertura di ciascun messaggio inviato tramite newsletter.

### **b) Dati forniti volontariamente dall’Utente**

Il Titolare acquisirà i dati personali eventualmente forniti dall’Utente, ad esempio inviando la propria candidatura per una posizione aperta oppure mettendosi in contatto con noi, per esempio a seguito dell’iscrizione alla nostra newsletter avvenuta direttamente dal Sito o a seguito della creazione di un account sul Portale adesioni.


## **Cookies**

I cookies sono piccoli file di testo che i siti visitati inviano al terminale dell’Utente, dove vengono memorizzati, per poi essere ritrasmessi agli stessi siti alla visita successiva.

Il Sito utilizza:


*   Cookies analytics utilizzati per raccogliere informazioni, in forma aggregata, sul numero degli Utenti e su come gli stessi visitano il Sito. Il Sito si avvale del servizio Google Analytics, [la cui cookie policy può essere visionata a questo link](https://developers.google.com/analytics/devguides/collection/analyticsjs/cookie-usage). Al fine di rispettare la privacy dei nostri Utenti, il servizio è utilizzato con la modalità “_anonymizeIp” che consente di mascherare gli indirizzi IP degli Utenti che navigano sul Sito internet: [maggiori informazioni sulla funzionalità](https://support.google.com/analytics/answer/2763052?hl=it). I dati sono raccolti all’unico fine di elaborare informazioni statistiche sull’uso del Sito e per verificare il corretto funzionamento dello stesso. I cookies non sono utilizzati per attività di profilazione dell’Utente. Tali cookies vengono utilizzati dal Sito unicamente se l’Utente clicca sul cookie banner e vengono conservati per un periodo non superiore a 6 mesi dal momento della raccolta, salvo che la loro ulteriore conservazione non si renda necessaria per l’accertamento di reati. L’Utente può scegliere di disabilitare i cookies intervenendo sulle impostazioni del proprio browser di navigazione secondo le istruzioni rese disponibili dai relativi fornitori ai link di seguito indicati.
    *   [Chrome](https://support.google.com/chrome/answer/95647?co=GENIE.Platform%3DDesktop&hl=it)
    *   [Firefox](https://support.mozilla.org/it/kb/Attivare%20e%20disattivare%20i%20cookie)
    *   [Safari](https://support.apple.com/kb/ph19214?locale=it_IT)
    *   [Internet Explorer](https://support.microsoft.com/it-it/help/17442/windows-internet-explorer-delete-manage-cookies)
    *   [Edge](https://support.microsoft.com/it-it/help/4027947/windows-delete-cookies)
    *   [Opera](https://help.opera.com/en/latest/web-preferences/#cookies)
*   Un cookie per registrare il consenso dell’Utente all’utilizzo dei cookies analitici di cui sopra.


## **Base giuridica del trattamento**

La base giuridica di tale trattamento è da rinvenirsi nei compiti istituzionali affidati al Titolare, che includono quello di fornire informazioni e aggiornamenti sull’attività e sui progetti della società, ai sensi dell’art. 6, comma 1 lett. e) del Regolamento.

La base giuridica del trattamento dei dati di chi si candida per posizioni aperte ed eventualmente prende parte al processo di selezione è la necessità di dare esecuzione ad attività pre- contrattuali e di selezione del personale, ai sensi dell’art. 6, comma 1, lett. b) del Regolamento.  

La base giuridica del trattamento dei soli dati raccolti tramite cookies analitici è il consenso dell’Utente, ai sensi dell’art. 6, comma 1, lett. a) del Regolamento.


## **Categorie di soggetti ai quali i dati personali possono essere comunicati e finalità della comunicazione**

Il Titolare potrà comunicare, per il perseguimento delle finalità sopra indicate, alcuni dati personali anche a soggetti terzi che forniscono un servizio al Titolare stesso e che tratteranno detti dati personali in qualità di responsabili del trattamento.

L’elenco dei responsabili del trattamento può essere richiesto al Titolare in qualsiasi momento, scrivendo a [dpo@pagopa.it](mailto:dpo@pagopa.it.).


## **Trasferimento dati fuori dall’UE**

Alcuni dei fornitori terzi che utilizziamo risiedono negli USA. Abbiamo concluso con tali fornitori accordi di servizio ai sensi dell’art. 28 del Regolamento. Tutti i fornitori sono conformi al Regolamento e, in assenza di altre misure di garanzia previste dal Regolamento, abbiamo concluso con loro le Clausole Contrattuali della Commissione Europea per garantire adeguati livelli di tutela. Una copia delle garanzie poste in essere può essere richiesta in qualsiasi momento, scrivendo a [dpo@pagopa.it](mailto:dpo@pagopa.it).


## **Diritti degli interessati**

Gli interessati hanno il diritto di ottenere, nei casi previsti, l’accesso ai propri dati personali e la rettifica o la cancellazione degli stessi o la limitazione del trattamento che li riguarda o di opporsi al trattamento e, solo per i dati trattati sulla base la necessità di dare esecuzione ad attività pre- contrattuali e di selezione del personale, è possibile richiedere i dati in formato portabile (artt. 15 e ss. del Regolamento).

Tali richieste potranno essere indirizzate al Titolare, scrivendo a [dpo@pagopa.it](mailto:dpo@pagopa.it).
L’Utente  può cancellare in ogni momento autonomamente l’iscrizione dalla newsletter di pagoPA premendo il bottone “Cancella Iscrizione”, in fondo al testo di ogni mail ricevuta.



## **Diritti di reclamo**

Gli interessati che ritengono che il trattamento dei dati personali a loro riferiti effettuato attraverso questo sito avvenga in violazione di quanto previsto dal Regolamento hanno il diritto di proporre reclamo al Garante, come previsto dall’art. 77 del Regolamento stesso, o di adire le opportune sedi giudiziarie (art. 79 del Regolamento).

## **Modifiche**

La presente informativa può essere modificata unilateralmente dal Titolare anche a fronte di funzionalità  aggiuntive implementate nel Sito. Eventuali modifiche saranno pubblicate in questa pagina e ti saranno comunicate tramite email, a seconda dei casi e dell’impatto che le stesse hanno sui trattamenti descritti e/o sui tuoi diritti privacy.
