---
layout: post
title: Soluzione Canone Unico - Anticipo delle Ricevute Telematiche da parte di PagoPA S.p.A.
description:
date: 2021-05-10
lang: it
excerpt_separator: <!--more-->
child_of_ref: documentazione-comunicazioni
---

Come [comunicato](https://www.finanze.gov.it/export/sites/finanze/.galleries/Documenti/Fiscalita-locale/comunicato-versamento-canone-unico-24.03.2021.pdf) dal Dipartimento delle Finanze del MEF in data 25 marzo, tramite la Soluzione “Canone Unico”, è stato consentito alle società Corporate, Utility, Multiservizi e Telco in particolare, di effettuare pagamenti del Canone Unico in modalità massiva.

La soluzione, realizzata in tempi assolutamente ristretti, ha consentito alle corporate di effettuare i pagamenti mediante la piattaforma pagoPA entro la scadenza del 30 Aprile u.s., prevedendo l'inoltro, sempre a cura delle società corporate, delle Ricevute Telematiche relative a ciascuno IUV, necessarie alla riconciliazione manuale dei pagamenti.

Purtroppo, questo processo di inoltro delle Ricevute Telematiche a cura delle società corporate sta riscontrando alcuni giorni di ritardo a causa dell’ingente numero di pagamenti effettuati. 

Fermo restando che le comunicazioni a mezzo PEC saranno comunque inviate da parte delle società, per ovviare a questo ritardo, PagoPA S.p.A. si è fatta carico di anticipare, l’invio delle singole RT direttamente alla mail del referente dei pagamenti indicata sul Portale delle Adesioni.