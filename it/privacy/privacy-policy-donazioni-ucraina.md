---
layout: page
title: Donazioni Ucraina
description:
lang: it
ref: privacy-policy-donazioni-ucraina
child_of_ref: privacy
noindex: true
---

## Termini e condizioni d'uso - v.1.0 (22 Marzo 2022)
{: .h3 }

Questi termini regolano esclusivamente l’uso del Servizio per le donazioni a favore dell’emergenza in Ucraina e si aggiungono agli altri termini e condizioni applicabili che regolano l’uso dei prodotti e servizi della Società da parte degli utenti finali, comprese le informative privacy. Se usi il Servizio tramite l’App IO, oltre a questi termini si applicano i termini e condizioni d’uso e l’informativa privacy dell’app IO, sempre disponibili in app e all’indirizzo [io.italia.it/app-content/tos_privacy](https://io.italia.it/app-content/tos_privacy.html){:target="_blank"}, se invece usi il Servizio tramite il [Sito dedicato](https://checkout.pagopa.it/dona){:target="_blank"}, oltre a questi termini si applicano i termini e condizioni d’uso e l’informativa privacy disponibili all'indirizzo [checkout.pagopa.it](https://checkout.pagopa.it){:target="_blank"}.


### 1. Definizioni
{: .h4}
**App IO**: l’applicazione mobile del punto di accesso telematico di cui all’art. 64-bis CAD, sviluppata e gestita dalla Società;
\
**Beneficiari**: le organizzazioni e/o gli enti destinatari degli importi raccolti tramite il Servizio, che gestiscono in autonomia le raccolte fondi per il sostegno dell’emergenza in Ucraina;
\
**CAD**: il decreto legislativo del 7 marzo 2005, n. 82 recante Codice dell’Amministrazione Digitale;
\
**Donazioni**: le erogazioni liberali in denaro effettuate dai Sostenitori tramite il Servizio, a favore dei Beneficiari che gestiscono raccolte fondi a sostegno dell’emergenza in Ucraina;
\
**Piattaforma pagoPA**: la piattaforma di cui all’art. 5, comma 2, del CAD, gestita dalla Società;
\
**PSP**: i Prestatori di Servizi di Pagamento che gestiscono le transazioni di pagamento relative alle Donazioni;
\
**Servizio**: il servizio messo a disposizione dalla Società sull’app IO e sul Sito per consentire ai Sostenitori di effettuare Donazioni a favore dei Beneficiari e sostenere l’emergenza in Ucraina;
\
**Sito**: il sito web gestito dalla Società e raggiungibile all’indirizzo [checkout.pagopa.it/dona](https://checkout.pagopa.it){:target="_blank"};
\
**Società**: la società PagoPA S.p.A., società per azioni con socio unico, con capitale sociale di euro 1,000,000 interamente versato, e sede legale in Roma, Piazza Colonna 370, CAP 00187, con n. di iscrizione a Registro Imprese di Roma, CF e P.IVA 15376371009;
\
**Sostenitori o Utenti**: coloro che utilizzano il Servizio;
\
**TOS**: i presenti termini e condizioni.

### 2. Descrizione del Servizio e costi
{: .h4}
A fronte dell’emergenza in Ucraina, la Società ha deciso di mettere a disposizione i sistemi e le componenti tecnologiche che ha in gestione per offrire, a titolo gratuito, un servizio che consenta a chiunque di effettuare erogazioni liberali in denaro a favore delle organizzazioni che raccolgono fondi per la popolazione ucraina vittima del conflitto. 

Il Servizio si avvale delle infrastrutture e delle interfacce gestite dalla Società, nonché della collaborazione dei PSP e degli enti e delle organizzazioni che volontariamente aderiscono all’iniziativa.

Se effettui la donazione tramite carta di credito/debito direttamente dalla sezione “Carta di credito/debito” i PSP ivi disponibili non ti applicheranno alcuna commissione. Se invece utilizzi modalità di pagamento disponibili in una sezione diversa da “Carta di credito/debito” i PSP potrebbero applicare una commissione alla transazione; in ogni caso l’importo della commissione ti verrà mostrato sempre prima di completare la transazione. 
 
L’utilizzo del Servizio per effettuare le Donazioni non prevede alcun corrispettivo a favore della Società. 
 
L’intero importo scelto per la Donazione (al netto delle eventuali commissioni) verrà versato direttamente sul conto dell’ente e/o dell’organizzazione a cui scegli di donare.

Per effettuare Donazioni, potrai utilizzare i metodi di pagamento compatibili con il Servizio, e se sei già un utilizzatore dell’App IO o della Piattaforma pagoPA non dovrai inserire i dati solitamente associati alla tua posizione debitoria, ovvero Codice Avviso e Codice Fiscale Ente Creditore, ma solo scegliere il Beneficiario a cui vuoi donare e il valore della Donazione, scegliendo tra i tagli disponibili. Se vuoi donare importi di valore superiore, potrai ripetere la Donazione più volte. 

Al termine della transazione, riceverai all’indirizzo e-mail da te indicato sul Sito, o all’indirizzo e-mail registrato su App IO, una ricevuta che ti invitiamo a conservare, anche ai fini della fruizione dei benefici fiscali applicabili alle erogazioni liberali ai sensi di legge.

Proprio per poter fruire dei benefici fiscali applicabili alle erogazioni liberali, ti suggeriamo di utilizzare una carta di credito/debito a te intestata per evitare che non ci sia coincidenza tra chi esegue la Donazione e chi materialmente mette a disposizione i propri fondi per eseguire la Donazione. 

### 3. Siti di terze parti
{: .h4}
Il Servizio può contenere collegamenti a sistemi (compresi siti web e app) di terzi. La Società non ha alcun potere di controllo, né diretto né indiretto, sugli stessi e sul loro contenuto, disponibilità o utilizzo.
\
La disciplina in materia di protezione dei dati personali stabilita in questi TOS (Cfr. _Trattamento dei dati personali_) può non trovare applicazione con riguardo a siti di terze parti su cui la Società non esercita alcun controllo.

### 4. Responsabilità e obblighi dell’Utente
{: .h4}

#### a. Uso conforme e obblighi dell’Utente
{: .h6}
Usufruendo del Servizio,accetti questi TOS e ti impegni a rispettarli in ogni momento. Puoi usufruire del Servizio esclusivamente per gli scopi autorizzati dai presenti TOS e in conformità alla legge applicabile.
Ti impegni a non utilizzare, direttamente o indirettamente, il Servizio in modo illecito, e in particolare (a titolo esemplificativo e non esaustivo):

* in violazione dei diritti della Società o di terzi;
* per finalità o scopi commerciali;
* in modo diffamatorio, osceno, volgare, intimidatorio, offensivo nei confronti della Società o di terzi;
* per trasmettere comunicazioni illecite o non autorizzate, quali messaggi massivi, spam o messaggi automatici;
* per comunicare dati o informazioni false, ingannevoli o illecite;
* per trasmettere virus, malware o altri codici dannosi per qualsivoglia dispositivo o sistema e/o effettuare interventi di hacking o reverse engineering.
* per aggirare o manomettere l'accesso e l'autenticazione;
* per accedere attraverso programmi o metodi diversi da quelli ufficialmente rilasciati e gestiti dalla Società;
* per farne un uso in violazione o sovraccarico della capacità di rete;

#### b. Responsabilità Utente, indennizzo e manleva
{: .h6}

Sei tenuto ad avvisare tempestivamente la Società nel caso venga a conoscenza di uso non autorizzato del Servizio o di qualsiasi violazione, malfunzionamento o incidente di sicurezza che siano conseguenza diretta dell’utilizzo del Servizio da parte tua. Fermi restando gli altri rimedi a disposizione della Società ai sensi della normativa applicabile, nel caso di violazioni ripetute, gravi o sostanziali  dei TOS, la Società si riserva il diritto di sospendere la fruizione del Servizio.

L’Utente si obbliga a manlevare e tenere indenne la Società e i suoi aventi causa da qualsiasi domanda, reclamo o azione legale da parte di terzi, nonché da qualsiasi danno, perdita o spesa (incluse le ragionevoli spese legali necessarie per resistere le azioni di cui sopra) da chiunque subiti, direttamente o indirettamente, in relazione, in conseguenza o in connessione:

* alle attività e alla tua condotta nella fruizione del Servizio;
* alle dichiarazioni, ai dati e alle informazioni da te fornite;
* alle violazioni dei TOS o della legge applicabile da parte tua.

#### c. Misure a disposizione della Società
{: .h6}

Senza pregiudizio degli altri rimedi previsti dalla legge applicabile, la Società può adottare autonomamente tutte le misure necessarie, inclusa la sospensione o l’interruzione del Servizio nei tuoi confronti, qualora abbia fondato di motivo di ritenere  un utilizzo illecito o altrimenti vietato, o una violazione sostanziale o reiterata dei presenti TOS.

### 5. Esclusioni e limitazione di responsabilità della Società
{: .h4}

Selezioniamo accuratamente i Beneficiari che possono ospitare campagne di raccolta fondi e richiedere Donazioni tramite il Servizio, e facciamo del nostro meglio per garantirti un’esperienza utente adeguata. Mentre l’App IO e la Piattaforma pagoPA sono gestiti direttamente dalla Società, le campagne di raccolta fondi e i siti web dei Beneficiari (anche se raggiungibili dal Servizio tramite link esterno) sono gestiti direttamente dai Beneficiari stessi, e come tali la loro disponibilità, il loro contenuto e le loro funzionalità non dipendono dalla Società, bensì dai Beneficiari, che ne hanno piena responsabilità.

In particolare, **prima di effettuare qualsiasi Donazione, ti invitiamo a consultare le informazioni sulla raccolta fondi che le organizzazioni devono metterti a disposizione** nella sezione “Scopri di più” esposta sotto al nome di ciascun Beneficiario, in particolare con riferimento alla destinazione dei fondi raccolti tramite il Servizio.

Se ritieni che una campagna di raccolta fondi, o un Beneficiario, o i contenuti pubblicati da quest’ultimo siano in violazione delle norme applicabili o dei presenti TOS, ti invitiamo a segnalarlo alla Società tramite i canali messi a disposizione per l’assistenza che trovi in questi TOS. (cfr par. 7 Assistenza).
\
Ti ricordiamo inoltre che la Società non risponde dei ritardi di prelievo e/o accredito dovuti alle funzionalità del sistema di pagamento utilizzato dai Sostenitori e/o dell’istituto di pagamento dove è appoggiato il conto destinatario dei fondi messo a disposizione dai Beneficiari.
\
Per sapere come ricevere assistenza, ti invitiamo a consultare la sezione Assistenza di questi TOS. 

### 6. Trattamento dei dati personali
{: .h4}

Il trattamento dei dati personali effettuato concerne esclusivamente l’uso del Servizio per le donazioni a favore dell’emergenza in Ucraina.
\
Il Titolare del trattamento dei dati personali è PagoPA S.p.A. (di seguito anche il “Titolare”), in qualità di gestore dell’App IO e della Piattaforma pagoPA, che si avvale di Responsabili del trattamento dei dati personali ai sensi dell'art. 28 del GDPR, per l’erogazione dei servizi legati all’infrastruttura tecnologica della Piattaforma pagoPA, all’App IO  e genericamente per l’erogazione del Servizio.
\
I Prestatori di Servizi di Pagamento (PSP) agiscono in qualità di titolari autonomi per la gestione delle transazioni legate all’uso del Servizio. Essi si occupano anche di versare ai Beneficiari gli importi versati dai Sostenitori su base giornaliera e aggregata, senza condividere alcuna informazione relativa all’identità dei Sostenitori, conosciuta solo dalla Società e dai PSP ai fini dell’erogazione del Servizio.

#### Titolare del trattamento dei dati:
{: .h6}
Il titolare del trattamento è la società PagoPA S.p.A. con sede in Piazza Colonna 370 00187 Roma – Italia, PEC [pagopa@pec.governo.it](mailto:pagopa@pec.governo.it).


#### Data protection officer (DPO) o Responsabile Protezione Dati (RPD):
{: .h6}
PagoPA S.p.A. ha nominato un proprio Responsabile della Protezione dei dati, ai sensi dell’art. 37 del Regolamento UE 2016/679, che può essere contattato tramite [questo form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df804c3-4969-a11d-462ee77acbe1/9ab6533d-be4a-482e-929a-0d8d2ab29df8). Il form è disponibile anche sul sito web della Società nella sezione “Diritto alla protezione dei dati personali”.

#### Autorità di controllo:
{: .h6}
Garante per la protezione dei dati personali
\
Indirizzo e-mail: [garante@gpdp.it](mailto:garante@gpdp.it)
\
Indirizzo PEC: [protocollo@pec.gpdp.it](mailto:protocollo@pec.gpdp.it)
\
Sito web: [https://www.garanteprivacy.it](https://www.garanteprivacy.it){:target="_blank"}

#### Dati personali trattati, base giuridica e finalità del trattamento:
{: .h6}
I dati trattati per l’erogazione del Servizio sono:

* dati di contatto (email) e dati anagrafici (nome e cognome, codice fiscale);
* dati relativi alla transazione (Codice Avviso, Codice Fiscale del Beneficiario, importo, IBAN del Beneficiario, causale, tassonomia del Servizio, tassonomia del Servizio, timestamp operazione, PSP che ha gestito la transazione, ID transazione);
* dati relativi ai metodi di pagamento utilizzati per la transazione (nome e cognome del titolare dello strumento di pagamento, PAN comprensivo di BIN, data di scadenza, CVV, Hash PAN);
* dati di navigazione, dati relativi al dispositivo e dati diagnostici raccolti tramite cookie e altri sistemi di tracciamento integrati con il Servizio;
* dati contenuti nelle comunicazioni inviate dalla Società ai fini dell’erogazione del Servizio;
* dati contenuti nelle richieste di assistenza.

I dati trattati sono necessari per erogare il Servizio e consentire ai Sostenitori di effettuare il pagamento dell’importo scelto per la Donazione.
\
La  Società tratta i dati personali in qualità di titolare del trattamento, nell’esercizio di un  compito di interesse pubblico (di cui all’art. 6, comma 1, lett. e), del GDPR) ed inoltre ai sensi dell’art 6, comma 1, lett. b) del GDPR, per l’esecuzione di un contratto di cui l'interessato è parte.

#### Categorie di destinatari dei dati:
{: .h6}
Il Titolare tratta i dati personali unitamente alle seguenti categorie di destinatari:

* ai Prestatori di Servizi di Pagamento (PSP) aderenti alla Piattaforma pagoPA, in qualità di titolare autonomo, qualora tale comunicazione del dato sia necessaria per permetterti di effettuare un pagamento tramite quel determinato PSP;
* altri soggetti pubblici e autorità giudiziarie ai sensi e nei limiti della normativa vigente.

#### Tempi di conservazione dei dati:
{: .h6}
I dati personali ivi trattati sono conservati per il tempo necessario: i) per il corretto svolgimento del Servizio richiesto, ii) per motivi di interesse pubblico, e iii) per l’adempimento degli obblighi legali connessi.
\
Nel rispetto dei principi di proporzionalità e necessità, i dati non sono conservati per periodi più lunghi rispetto a quelli indispensabili alla realizzazione delle finalità sopra indicate e dunque al diligente svolgimento del Servizio. Per maggiori informazioni puoi contattarci tramite [questo form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8){:target="_blank"}.

#### Modalità di trattamento:
{: .h6}
I dati sono trattati con strumenti automatizzati e sono protetti da misure adeguate a tutela dei diritti, delle libertà e dei legittimi interessi dei Sostenitori. È espressamente escluso qualsiasi trattamento a scopo di profitto o di profilazione.

#### Responsabili del trattamento e trasferimento transfrontaliero dei dati:
{: .h6}
La Società si avvale di fornitori europei e non per l’erogazione dei propri servizi.  Abbiamo concluso con tali fornitori accordi di servizio ai sensi dell’art. 28 del Regolamento. Tutti i fornitori sono conformi al GDPR.
\
In particolare, ancor di più, i fornitori che risiedono al di fuori dello Spazio Economico Europeo (SEE), compresi gli USA,  sono stati adeguatamente selezionati e oltre ad esser nominati ai sensi dell’art. 28 GDPR, e nel rispetto degli articoli 46, 47 e 49 del GDPR,  hanno stipulato le Clausole Contrattuali Standard della Commissione Europea per garantire adeguati livelli di tutela, oltre a eventuali misure supplementari ove possibili e necessarie per rafforzare i livelli di tutela stessi.
\
Per maggiori informazioni, puoi contattarci tramite [questo form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8){:target="_blank"}.

#### Diritti degli interessati:
{: .h6}
Gli interessati hanno il diritto di ottenere dalla Società, nei casi previsti, l'accesso ai propri dati personali e la rettifica o la cancellazione degli stessi o la limitazione del trattamento che li riguarda o di opporsi al trattamento (artt. 15 e ss. del GDPR).
Potrai esercitare i tuoi diritti inviando una richiesta specifica tramite [questo form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8){:target="_blank"}. 

### 7. Trattamento dei dati personali
{: .h4}
Facciamo del nostro meglio per assicurarti un'esperienza adatta alle tue esigenze. Se hai bisogno di assistenza, ti preghiamo di utilizzare i canali di seguito indicati:
* Se hai bisogno di assistenza sul Sito puoi contattarci allo [06 4520 2323](tel:0645202323), oppure scrivendo a: [pagamenti@assistenza.pagopa.it](mailto:pagamenti@assistenza.pagopa.it).
* Se hai bisogno di assistenza in relazione all’app IO, puoi utilizzare le funzioni presenti in app, premendo sul punto interrogativo presente in alto a destra di ogni schermata.
* Per qualsiasi richiesta relativa al trattamento dei dati personali, ti invitiamo a compilare [questo form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8){:target="_blank"}.

### 8. Modifiche
{: .h4}
La Società si riserva il diritto di apportare a questi TOS, a propria esclusiva discrezione e in qualunque momento, tutte le modifiche ritenute opportune o rese obbligatorie dalle norme di volta in volta vigenti, dandone adeguata pubblicità agli Utenti.
\
Ti preghiamo quindi di consultare spesso questa pagina, prendendo a riferimento la data di ultima modifica indicata in intestazione. Se non intendi accettare le  modifiche, l’unico rimedio a tua disposizione sarà  la cessazione dell’utilizzo del Servizio, salvo in ogni caso il diritto di chiedere alla Società la rimozione dei tuoi dati personali; salvo quanto diversamente specificato, la precedente versione dei TOS continuerà ad applicarsi all’utilizzo del Servizio da parte tua sino a quel momento.

### 9. Proprietà intellettuale e industriale
{: .h4}
Tutti gli elementi presenti sul Sito e sull’App IO (compresi marchi, loghi, immagini, testi, design, layout, animazioni, nomi a dominio, brevetti, processi, segni distintivi e altri elementi suscettibili di costituire oggetto di privativa intellettuale e industriale) sono di proprietà di PagoPA S.p.A. o concessi in licenza alla stessa dai rispettivi titolari e non possono essere utilizzati senza la preventiva autorizzazione della Società o degli altri aventi diritto.

### 10. Legge applicabile e foro competente
{: .h4}
Questi TOS sono regolati dalla legge italiana.
\
Ai sensi degli articoli 1341 e 1342 del codice civile, proseguendo dichiari espressamente di aver letto, compreso e accettato i seguenti articoli di questi termini e condizioni d’uso: **(2)** Descrizione del Servizio e costi; **(4)** Responsabilità e obblighi dell’Utente; **(5)** Esclusioni e limitazione di responsabilità della Società; **(8)** Modifiche; **(9)** Proprietà intellettuale e industriale e **(10)** Legge applicabile e foro competente.