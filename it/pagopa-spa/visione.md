---
layout: page
title: Visione
description: 
lang: it
ref: visione
child_of_ref: pagopa-spa
order: 21
---

<blockquote class="blockquote small rounded p-4 lightgrey-bg-c1">
PagoPA S.p.A è una società pubblica, vigilata dalla Presidenza del Consiglio dei Ministri o dal Ministero delegato, che ha come obiettivo la diffusione di servizi pubblici digitali che vogliamo siano sempre più facili da usare e vicini ai bisogni dei cittadini.
Siamo una società di Stato, ma abbiamo un animo da startup: la nostra missione è sviluppare, migliorare ed evolvere velocemente i servizi digitali, per permettere ai cittadini di accedere e utilizzare in modo semplice i servizi pubblici, a partire dai pagamenti digitali in favore delle Pubbliche Amministrazioni. 

Vogliamo agire in discontinuità con i tradizionali modi di fare innovazione nello Stato: essere giovani, agili, veloci e, perché no, anche coraggiosi. 
Vogliamo proporre nuovi metodi di lavoro, nuove tecnologie, nuovi prodotti, partendo però sempre dai bisogni degli utenti e dalle opportunità del mercato.
Vogliamo aprirci ai migliori professionisti del settore pubblico e di quello privato, imparare dalle imprese innovative, accogliere gli esempi pubblici di innovazione che troviamo su tutto il territorio nazionale, tenendo sempre un occhio rivolto anche al resto del mondo.
Vogliamo far crescere il paese e la sua economia, aiutando la governance del digitale e non solo, mettendo i dati e il miglioramento continuo al centro di ogni processo e decisione.
Vogliamo migliorare i servizi pubblici, e sappiamo che per farlo dobbiamo semplificare anche la relazione fra lo Stato e i soggetti privati, senza i quali alcuni servizi non potrebbero esistere.
Vogliamo essere inclusivi, aperti, permeabili e trasparenti: ascoltare tanto i nostri utenti, e imparare ogni giorno da chi è più bravo o ha più esperienza di noi. 
Vogliamo avere a bordo solo chi ci crede davvero, solo chi ha capito che per cambiare le cose serve sognare sì, ma anche rimboccarsi le maniche e iniziare a lavorare oggi, non domani. 
Perché fare innovazione nel pubblico è una sfida difficile, ma anche una enorme opportunità: l’opportunità di migliorare un poco, giorno per giorno, la vita delle persone. Tutte.
<footer class="blockquote-footer p-2">Giuseppe Virgone, Amministratore unico di PagoPA S.p.A.</footer>
</blockquote>
