---
layout: page
title: Servizi per i PSP
description: 
lang: it
ref: servizi-psp
child_of_ref: pagopa-spa
order: 22
---

PagoPA S.p.A. ha tra i suoi obiettivi quello di sviluppare e promuovere, presso le Pubbliche Amministrazioni ed enti pubblici (PA), la capillare diffusione dei sistemi di pagamento elettronico, nonché esercitare ogni attività inerente o utile rispetto all’evoluzione della Piattaforma pagoPA e della [Piattaforma IO](https://io.italia.it) (App. “IO”), anche in collaborazione con soggetti terzi. 

In questo spirito, la Società mette a disposizione dei soggetti appartenenti al settore pubblico una serie di servizi digitali innovativi, erogati grazie alla stretta collaborazione con i Prestatori di Servizi di Pagamento (PSP). PagoPA S.p.A., agendo quale interlocutore e punto di contatto tra le PA e il settore privato, ha l’ambizione di semplificare e standardizzare servizi e processi, per offrire al cittadino un’esperienza sempre più soddisfacente.

<a name="checkiban" />

### Servizio Check IBAN
Il primo servizio che è possibile contrattualizzare con PagoPA S.p.A. è il cosiddetto “Check IBAN”, che mette a disposizione degli Enti una funzione per la verifica dell’IBAN comunicato dal beneficiario di una prestazione.

Nello specifico, il PSP di radicamento dell’IBAN di un soggetto privato (cittadino o impresa) fornisce all’Ente la **validazione** (positiva o negativa) di tale IBAN, rispetto al Codice fiscale che quel soggetto ha fornito in abbinamento al proprio IBAN, ai fini dell’erogazione di un determinato servizio (es: la disposizione di un versamento relativo a un’agevolazione concessa a quel cittadino o a quell’impresa). 

Questo servizio consente di superare l’attuale processo di verifica basato su attestazioni cartacee e di prevenire rischi operativi in capo alla PA, dovuti a improprie canalizzazioni di fondi a soggetti diversi dal beneficiario. Il servizio garantisce, inoltre, la riduzione e la certezza dei tempi di validazione dell’IBAN.

**Se sei un PSP**, leggi la sezione qui sotto [“Offerta ai PSP”](#offertapsp) per maggiori dettagli.

<a name="offertapsp" />

### Offerta ai PSP
Rivolgendosi all’intero mercato dei PSP, PagoPA S.p.A. ha predisposto un **accordo _standard_** affinché ciascun prestatore possa erogare i propri servizi all'insieme delle PA - tra cui quelle aderenti alla [Piattaforma IO](https://io.italia.it) - senza dover sottoscrivere specifiche convenzioni con ciascuna di esse. In quest’ottica, PagoPA S.p.A. si pone infatti come **unico interlocutore contrattuale**, sia per le PA, sia per gli operatori del sistema dei pagamenti. 

L’[**accordo _standard_**](../accordo-standard-servizi-psp.rtf) è così composto:
- Lettera di Accettazione
- Allegato 1: T&C
- Allegato 2: Elenco soggetti aggregati

e **per ogni singolo servizio**: 
- Termini Aggiuntivi 
- Documentazione Correlata 

Pertanto, se sei un PSP, per aderire all’offerta dovrai sottoscrivere - senza vincoli di esclusiva - la **Lettera di Accettazione**, manifestando così di avere accettato i relativi termini e condizioni (Allegato 1 - [**T&C**](../termini-aggiuntivi-checkiban.rtf)).

Al fine di consentire e/o favorire l'aggregazione dei PSP per maggiori economie di scala nell’integrazione tecnologica tra il PSP e PagoPA S.p.A., la documentazione contrattuale può essere sottoscritta da un soggetto, per conto di una pluralità di PSP da esso aggregati (il Contraente Aggregatore); **solo** in tale caso, il Contraente Aggregatore dovrà compilare anche l’elenco dettagliato dei soggetti aggregati (**Allegato 2** - Elenco soggetti aggregati).

A fronte della documentazione di carattere generale fin qui indicata, il Contraente dovrà altresì sottoscrivere specifici **Termini Aggiuntivi**, quale documentazione di carattere speciale, poiché inerente il singolo servizio erogato dal PSP.

I Termini Aggiuntivi rinviano a specifici documenti tecnici (Documentazione Correlata) che costituiscono parte integrante e sostanziale dell’accordo per il singolo servizio di riferimento. 

Il primo servizio che è possibile contrattualizzare con PagoPA S.p.A. è il cosiddetto [“Check IBAN”](#checkiban) questa la relativa documentazione:
- [Termini Aggiuntivi “CheckIBAN”](../termini-aggiuntivi-checkiban.rtf)
- [Documentazione Correlata “CheckIBAN”](../checkIban-analisi-funzionale-V.1.1._17_06_2020_firma.pdf)

Infine, si segnala che un primo soggetto aggregatore è rappresentato da [**CBI S.c.p.a.**](http://www.cbi-org.eu/) che è già aderente e a cui ogni PSP, ove interessato, può già rivolgersi per accelerare e semplificare l’integrazione tecnologica con PagoPA S.p.A. ([cbiglobe@cbi-org.eu](mailto:cbiglobe@cbi-org.eu)).