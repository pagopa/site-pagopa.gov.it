---
layout: page
title: Fondo Innovazione
description: Avviso Pubblico per l’assegnazione di fondi ai Comuni italiani per promuovere la diffusione di Spid, CIE, pagoPA e App IO.
lang: it
local_navigation_index: true
ref: fondoinnovazione
child_of_ref: pagopa-spa
order: 23
redirect_from:
  - /fondoinnovazione/
---

<div class="mb-2 mb-md-5"><img src="/assets/images/logo-mid.png" class="img-fluid m-2" title="MID"></div>
Per assegnare le risorse previste nel Fondo per l’Innovazione Tecnologica e la Digitalizzazione, istituito con il Decreto Rilancio e assegnato al Ministro per l’innovazione tecnologica e la digitalizzazione, PagoPA S.p.A., in convenzione con il Dipartimento per la Trasformazione digitale, l'Agenzia per l'Italia digitale (AgID) e l’Istituto Poligrafico e Zecca dello Stato, promuove un **[Avviso Pubblico](./avviso/)** per l’assegnazione di contributi economici ai Comuni italiani.

Tali contributi sono intesi quale supporto a beneficio di **tutti i Comuni italiani** - fatta eccezione per i Comuni che hanno aderito ad accordi Regionali con finalità analoghe a quelle individuate dall’Avviso Pubblico - che, come previsto dal Decreto Semplificazione e Innovazione digitale (DL n. 76/2020), sono chiamati a espletare le attività necessarie per:

- rendere accessibili i propri servizi attraverso [SPID (Sistema Pubblico di Identità Digitale)](https://www.spid.gov.it/) e [CIE (Carta d’Identità Elettronica)](https://www.cartaidentita.interno.gov.it/);
- portare a completamento il processo di migrazione dei propri servizi di incasso verso la [piattaforma pagoPA](https://www.pagopa.gov.it/);
- rendere fruibili ai cittadini i propri servizi digitali tramite l’[App IO](https://io.italia.it).

### Adesione

Il **15 gennaio 2021** sono scaduti i termini per la presentazione delle domande di partecipazione all’Avviso Pubblico. 

Sono stati **oltre 5.500 i Comuni** che hanno richiesto di accedere ai contributi, a conferma della **rinnovata attenzione per il digitale** da parte delle amministrazioni locali. Un dato significativo nell’ambito delle adesioni complessive al Fondo gestito dal Ministro Paola Pisano, come riportato [qui](https://innovazione.gov.it/comuni-digitalizzazione-comuni-Fondo-innovazione/).

### Come ottenere il contributo

Se sei un Comune ammesso all’Avviso, puoi avvalerti del supporto di [Partner Tecnologici Pubblici o Privati](/it/pubbliche-amministrazioni/partner-intermediari/) per conseguire gli obiettivi di adozione e integrazione delle piattaforme abilitanti (vedi in calce l’Allegato 1).

I contributi sono infatti subordinati al raggiungimento di specifici obiettivi e calcolati in base all’[assegnazione del Comune ad una fascia demografica](./Fasce_demografiche.pdf). 

### Come richiedere il contributo

Se sei un Comune ammesso all’Avviso, potrai richiedere i contributi in **due fasi distinte**,  in base all’obiettivo di adozione e integrazione delle piattaforme abilitanti raggiunto. 

Al conseguimento degli obiettivi, potrai richiedere l’erogazione del contributo tramite l’apposita [piattaforma online](https://fondoinnovazione.pagopa.it/dici/#/secure/login):

- **entro il 31 marzo 2021** per l’erogazione del **20%** del contributo per le attività verificate al 28 Febbraio 2021;
- **entro il 31 gennaio 2022** per l’erogazione dell’**80%** del contributo per le attività verificate al 31 dicembre 2021 - _La modulistica sarà disponibile a partire dal 30 luglio 2021_

Ricorda che alle richieste di erogazione del contributo seguirà una **fase istruttoria** (vedi in calce l'Allegato 3) che consisterà nella verifica delle attività e del raggiungimento degli obiettivi.

### Come ricevere assistenza

A supporto dell’iniziativa è stato costituito un **helpdesk dedicato** per assistenza tecnica e amministrativa. Per tutto il periodo di vigenza dell’Avviso Pubblico, **puoi contattarci scrivendo una mail a [fondomid@eng.it](mailto:fondomid@eng.it)**.

Oppure **prenotando un appuntamento telefonico o in video** tramite la [piattaforma online](https://fondoinnovazione.pagopa.it/dici/#/secure/login), sulla quale inoltre potrai sempre consultare il **Manuale Operativo**.

Per maggiori informazioni sulle piattaforme abilitanti, potrai invece essere indirizzato agli **account territoriali di PagoPA S.p.A.** per pagoPA e App IO e alle strutture competenti dell’Agenzia per l’Italia Digitale (AgID) per SPID e dell’Istituto Poligrafico e Zecca dello Stato per CIE, che potranno affiancarti nella gestione operativa di adesione e migrazione dei servizi.
### Informazioni e materiali utili

- Consulta l'[Avviso Pubblico](./AVVISO_PUBBLICO_FONDO_INNOVAZIONE.pdf)
  - [Allegato 1. Obiettivi da conseguire](./ALLEGATO_1_Obiettivi_da_Conseguire.pdf)
  - [Allegato 2. Importo del contributo e premialità](./ALLEGATO_2_Importo_del_Contributo_e_premialita.pdf)
  - [Allegato 3. Istruttoria e verifiche](./ALLEGATO_3_Istruttoria_e_Verifiche.pdf)
- Accedi alla [piattaforma online](https://fondoinnovazione.pagopa.it/)
- Consulta le [Linee guida per la scadenza del 28 Febbraio 2021 per la Pubblica Amministrazione](https://innovazione.gov.it/it/linee-guida-decreto-semplificazione/)
- Consulta il [Manuale operativo di SPID](./Manuale_operativo_Spid.pdf)
- Consulta il [Manuale operativo di CIE](./Manuale_operativo_CIE.pdf)
- Consulta il [Manuale operativo di pagoPA](./Manuale_operativo_pagoPA.pdf)
- Consulta il [Manuale operativo della App IO](./Manuale_operativo_App_IO.pdf)
- Consulta l’[Informativa Privacy](./Informativa_Privacy.pdf)
