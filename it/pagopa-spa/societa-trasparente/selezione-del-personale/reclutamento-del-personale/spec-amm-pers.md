---
title: Specialista Amministrazione del Personale
description:
lang: it
layout: job
ref: spec-amm-pers
child_of_ref: specialista-amministrazione-personale
jazz_url: https://pagopa.applytojob.com/apply/qlF4gOCZjD/Specialista-Amministrazione-Del-Personale
pec_cv: false
iframeheight: 2300
is_new: true
metadata:
    apertura: 09/04/2021
    chiusura: 30/04/2021
---


Stiamo cercando persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali nel Paese. 
Il confronto e il lavoro di squadra sono al centro della nostra quotidianità. 

Cerchiamo persone attente ai dettagli, che pensano in modo rigoroso, che non hanno paura di innovare e che amano comunicare in modo semplice ed efficace.
Entra a far parte della nostra squadra!

PagoPA S.p.A. è alla ricerca di n . 1  **Specialista Amministrazione del Personale** da inserire nella Direzione Finanza & Amministrazione. La risorsa avrà la responsabilità di supportare il Responsabile Risorse Umane ed il Team HR in tutte le attività connesse alla gestione ed amministrazione del personale. 

### Responsabilità

Le principali responsabilità dello _Specialista in Amministrazione del Personale_ includono:

- supervisionare e presidiare la corretta raccolta ed elaborazione dei dati per l’emissione mensile dei cedolini paga di tutti i dipendenti;
- assicurare il corretto e costante presidio di tutte le attività relative all’amministrazione del personale, nonché la corretta elaborazione, gestione ed archiviazione di tutta la documentazione relativa all’amministrazione del personale; 
- supervisionare la gestione delle relazioni con gli enti esterni e/o le associazioni di categoria (i.e. centri per l’impiego, gli istituti ed enti di previdenza, e gli Uffici degli Enti territoriali,etc…);
- presidiare e monitorare il costo del personale;
- supportare nella stesura di Regolamenti relativi all’amministrazione del personale;
- essere il punto di riferimento per i dipendenti rispetto a temi di natura fiscale, contributiva, previdenziale, assicurativa;
- contribuire in tutte le attività di competenza dell’Ufficio Risorse Umane.

### Completano il profilo

- capacità di gestire problemi in modo proattivo, capacità di analisi e di problem solving;
- forte inclinazione al raggiungimento dei risultati;
- approccio curioso e dalla mente aperta;
- forte attenzione ai dettagli;
- buone doti comunicative, di presentazione, analitiche e capacità di comunicare chiaramente concetti complessi;
- propensione a lavorare in team.

### Requisiti minimi (personali e professionali)

- Pregressa esperienza nel ruolo di almeno 5 anni in contesti aziendali di medie dimensioni e/o start-up digitali;
- ottima conoscenza della normativa giuslavorista, ivi inclusa conoscenza relativa al CCNL del Commercio Distribuzione e servizi;
- buona conoscenza dei software HR;
- ottima conoscenza di MS Office, in particolare di Excel;
- ottimo spirito di  flessibilità e attitudine al problem solving;
- ottima conoscenza della lingua inglese.

### Formazione richiesta (requisito minimo)
Laurea specialistica in Giurisprudenza, Economia, o discipline umanistiche. In ogni caso la Società si riserva di valutare laureati in altre materie e/o candidati non laureati con esperienza nel ruolo e/o nei settori di interesse.  
 
Per applicare, invia il tuo CV e la tua lettera di motivazione (facoltativa) entro e non oltre il **30 aprile 2021**. Si precisa che la Società valuterà le candidature mano a mano che vengono inviate.

### Tipologia di contratto: Tempo Indeterminato. 
La tipologia di inquadramento sarà determinata tenendo conto delle caratteristiche e dei requisiti specifici posseduti dal candidato/i selezionati e dalle esigenze aziendali.

Ci riserviamo la facoltà di prorogare, modificare, sospendere o revocare in tutto o in parte questo avviso di selezione in caso di:  (i)  numero di domande presentate ritenuto insufficiente o non corrispondenti alle esigenze aziendali, (ii) nuove esigenze organizzative o economiche o finanziarie aziendali che richiedano la sospensione/cancellazione degli inserimenti pianificati e ad oggi approvati (iii) nuove esigenze organizzative che rendano opportuno un reclutamento di organico ulteriore rispetto a quello inizialmente programmato.
 


