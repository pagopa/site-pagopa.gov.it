---
title: Administrative&Procurement Specialist
description:
lang: it
layout: job
ref: AePSpec
child_of_ref: lavora-con-noi
jazz_url: 
pec_cv: false
iframeheight: 2300
is_new: false
archived: true
metadata:
    apertura: 05/05/2021
    chiusura: 23/05/2021
    numricercate: 1
    numassunte: selezione in corso
---

Stiamo cercando persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali nel Paese. 
Il confronto e il lavoro di squadra sono al centro della nostra quotidianità. 

Cerchiamo persone attente ai dettagli, che pensano in modo rigoroso, che non hanno paura di innovare e che amano comunicare in modo semplice ed efficace.
Entra a far parte della nostra squadra!

PagoPA S.p.A. è alla ricerca di n. 1 **Administrative&Procurement Specialist**, che si occupi insieme al Responsabile Gare & Acquisti, di assicurare la gestione degli affari di natura giuridica in tutti i campi del diritto amministrativo nonché la corretta ed efficace predisposizione di atti di carattere negoziale in materia di contrattualistica pubblica.

### Responsabilità

Le principali responsabilità del _Administrative&Procurement Specialist_ includono:
- curare la redazione della contrattualistica pubblica connessa all'attuazione dei progetti aziendali;
- supportare il team nella negoziazione con i partner;
- presidiare e monitorare la normativa e la giurisprudenza nelle materie pubblicistiche (contratti pubblici, Pubblica Amministrazione digitale, digitalizzazione dei procedimenti amministrativi e della loro gestione documentale);
- predisporre la documentazione necessaria per la richiesta di pareri alle Autorità competenti nonché per il contenzioso giudiziale e stragiudiziale;
- fornire consulenza alle strutture nella valutazione e nella gestione di eventuali impatti in ambito aziendale;
- collaborare nella gestione dei rapporti con enti governativi ;
- svolgere le opportune azioni nei confronti dei partner e dei fornitori per il rispetto dei termini contrattuali.

### Requisiti minimi (personali e professionali)
- Esperienza presso Studi Legali o Società di Consulenza strutturate, società pubbliche o organismi pubblici in materia di diritto amministrativo di almeno 5 anni; 
- consolidata e approfondita conoscenza del diritto civile e del diritto amministrativo con particolare riferimento al diritto dei contratti pubblici, al diritto pubblico, al diritto costituzionale e della relativa giurisprudenza;
- ottima conoscenza del contesto politico istituzionale italiano ed europeo;
- capacità relazionali in ambito istituzionale;
- ottimo spirito di flessibilità e attitudine al problem solving;
- ottima conoscenza della lingua Inglese.

### Formazione richiesta 
Laurea in Giurisprudenza. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse. 

### Requisito preferenziale
Formazione post laurea (master di I o di II livello o dottorato di ricerca)in materie pubblicistiche.

 
Per applicare, invia il tuo CV e la tua lettera di motivazione (facoltativa) entro e non oltre il **23/05/2021**. Si precisa che la Società valuterà le candidature mano a mano che vengono inviate.
Tipologia di contratto: Tempo Indeterminato. La tipologia di inquadramento sarà determinata tenendo conto delle caratteristiche e dei requisiti specifici posseduti dal candidato/i selezionati e dalle esigenze aziendali.
Ci riserviamo la facoltà di prorogare, modificare, sospendere o revocare in tutto o in parte questo avviso di selezione in caso di:  (i)  numero di domande presentate ritenuto insufficiente o non corrispondenti alle esigenze aziendali, (ii) nuove esigenze organizzative o economiche o finanziarie aziendali che richiedano la sospensione/cancellazione degli inserimenti pianificati e ad oggi approvati (iii) nuove esigenze organizzative che rendano opportuno un reclutamento di organico ulteriore rispetto a quello inizialmente programmato.

Si precisa che i curriculum saranno inseriti all’interno di un data base dal quale la Società attingerà in caso di esigenze future di personale con le medesime caratteristiche della presente posizione.

