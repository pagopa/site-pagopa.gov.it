---
title: Junior Data Engineer
description:
lang: it
layout: job
ref: Jrdataengineer_2021
child_of_ref: lavora-con-noi
jazz_url: 
pec_cv: false
iframeheight: 2300
is_new: false
archived: true
metadata:
    apertura: 08/04/2021
    chiusura: 30/04/2021
    numassunte: selezione in corso
---

Stiamo cercando persone dotate di passione, grinta e integrità, che condividano la nostra missione.

Diamo molto valore alla diversità di vedute, al confronto e al lavoro di squadra. Cerchiamo persone attente ai dettagli, che pensano in modo rigoroso, che non hanno paura di innovare e che amano comunicare in modo semplice ed efficace sia in Italiano che in Inglese.

Entra a far parte della nostra squadra!

PagoPA S.p.A. è alla ricerca di un massimo n. 2 **Junior Data Engineer** da inserire nel _Dipartimento Tecnologia & Servizi_, con buona conoscenza, almeno teorica, delle principali pratiche di big data engineering es. Datalake o ETL. Tale figura potrà anche aiutare ad addestrare modelli basandosi sulle più diffuse tecnologie di machine/deep learning. 


### Responsabilità
Il _Junior Data Engineer_ dovrà sviluppare pipeline di caricamento e trasformazione dei dati utilizzando linguaggi come Python o Scala. Potrà anche partecipare allo sviluppo di processi di addestramento di modelli e loro pubblicazione. 

In particolare si occuperà di:
- Contribuire ad implementare  attività di data transformation/preparation.
- Contribuire a trasformare requisiti ad alto livello in modelli da addestrare sui dati raccolti.
- Seguire alti standard ingegneristici e contribuire a garantire l’alta qualità del codice su tutti i progetti in cui andrà a lavorare.


### Requisiti minimi (personali e professionali)
- Buona conoscenza accademica di Python, alternativamente R, ma con l’obiettivo di diventare competente in Python.
- Buona conoscenza accademica di SQL per riuscire ad estrarre e comprendere dati residenti in database relazionali.
- Conoscenza di base di librerie diffuse per analisi statistica, machine/deep learning.

### Completano il profilo
- capacità di adattarsi ad un ambiente dinamico;
- sufficiente doti comunicative, interpersonali e analitiche;
- sufficienti capacità di comunicare chiaramente concetti anche se complessi.


### Requisiti preferenziali
- Master o dottorato in discipline affini alla statistica o al machine learning.
- Conoscenza teorica delle piattaforma più diffuse nel mondo BigData come Spark, Kafka, Hadoop.
- Conoscenza degli algoritmi classici di ML/DL.
- Conoscenza pratica di librerie Python come scikit-learn, pytorch o tensorflow.
- Esperienza in un progetto di machine/deep learning, dalla sua concezione alla messa in produzione del modello.


### Formazione richiesta (requisito minimo)
Laurea magistrale in una disciplina tecnico-scientifica: Matematica, Fisica, Statistica o Ingegneria Informatica. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.  


Per applicare, invia il tuo CV e la tua lettera di motivazione (facoltativa) entro e non oltre il **30 aprile 2021**. Si precisa che la Società valuterà le candidature mano a mano che vengono inviate.


### Tipologia di contratto
Tempo Indeterminato/Tempo Determinato/ Apprendistato. La tipologia di inquadramento sarà determinata tenendo conto delle caratteristiche e dei requisiti specifici posseduti dal candidato/i selezionati e dalle esigenze aziendali.

Ci riserviamo la facoltà di prorogare, modificare, sospendere o revocare in tutto o in parte questo avviso di selezione in caso di:  (i)  numero di domande presentate ritenuto insufficiente o non corrispondenti alle esigenze aziendali, (ii) nuove esigenze organizzative o economiche o finanziarie aziendali che richiedano la sospensione/cancellazione degli inserimenti pianificati e ad oggi approvati (iii) nuove esigenze organizzative che rendano opportuno un reclutamento di organico ulteriore rispetto a quello inizialmente programmato.
