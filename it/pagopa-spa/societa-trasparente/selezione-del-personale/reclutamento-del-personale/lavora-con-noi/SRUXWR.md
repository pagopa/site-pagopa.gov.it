---
title: Senior UX Writer
description:
lang: it
layout: job
ref: SRUXWR
child_of_ref: lavora-con-noi
is_new: true
metadata:
    apertura: 13/07/2021 
---

PagoPA S.p.A. è alla ricerca di un **Senior UX Writer** da inserire nel Dipartimento Product & Design a diretto riporto dell'Head of Experience Design. 
La risorsa avrà come compito la definizione del tone of voice e la produzione di copywriting per le interfacce web e mobile, in linea con il brand e con la missione aziendale.

### Chi siamo

Siamo uno dei principali attori incaricati della trasformazione digitale del Paese. La nostra missione è progettare, sviluppare ed evolvere velocemente i servizi digitali, per permettere ai cittadini di accedere e utilizzare in modo semplice i servizi pubblici.
Ci occupiamo di **IO, l’app dei servizi pubblici**, al momento scaricata da più di 11M di cittadini, **PagoPA**, la piattaforma di pagamento verso le Pubbliche Amministrazioni, la Piattaforma digitale nazionale dati (PDND) e molti altri progetti arriveranno in futuro.
Siamo un società di stato ma abbiamo un animo da startup: cerchiamo persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali in Italia!

### Responsabilità

Le principali responsabilità del _Senior UX Writer_  all’interno del nostro team includono:
- Comprendere i requisiti e i fondamenti del progetto;
- scrivere contenuti della UI, contenuti informativi e di supporto all'assistenza e altri contenuti che contribuiscono all'esperienza utente end-to-end;
- definire le linee guida per il contenuto e la content strategy in sinergia con il Dipartimento di Comunicazione;
- controllare l'attinenza del contenuto alle linea guida e al tone of voice definito per i prodotti e mantenerne la coerenza attraverso i diversi canali di prodotto e comunicazione;
- collaborare con il team di UX per creare esperienze intuitive e facili da usare, inclusive e accessibili;
- testare il contenuto con gli utenti reali dei nostri prodotti;
- collaborare alla creazione di pitch e presentazioni rivolte ai clienti o agli stakeholders;
- contribuire alla cultura aziendale e all'innovazione nel team.

### Requisiti minimi (personali e professionali)

- Laurea (triennale o specialistica) in Marketing o Comunicazione. In ogni caso la Società si riserva di valutare laureati in altre materie e/o candidati non laureati con esperienza nel ruolo e/o nei settori di interesse;
- almeno 4 anni di esperienza come Content Designer / UX writer come freelance, o all’interno di studi o agenzie di livello internazionale o in team interni in settori correlati;
- almeno 3 progetti in ambito UX writing 
- grande capacità di scrittura, comunicazione e presentazione e grande attenzione al dettaglio;
- grande capacità di editing e proofreading; 
- conoscenza delle best practice a livello di contenuto per i migliori prodotti digitali internazionali;
- capacità di lavorare come parte di un team e di ascoltare feedback per migliorare il proprio lavoro;
- eccellente portfolio che mostra il lavoro di copywriting per prodotti web o applicazioni mobile e/o di definizione della content strategy per il cliente; ottima conoscenza della lingua inglese.


**Completano il profilo:**

- capacità di adattarsi ad un ambiente dinamico;
- attitudine positiva e flessibile;
- abilità nel lavorare su più di un progetto alla volta.

### Requisito preferenziale

- Esperienza di scrittura per diversi use case su un prodotto digitale complesso;
- conoscenza d'uso di CMS;
- pregressa esperienza nella progettazione di servizi complessi e multicanale in grandi corporation o per la pubblica amministrazione;
- pregressa esperienza nella progettazione di servizi digitali utilizzati da pubblico molto vasto.

### Che cosa offriamo

- Un ambiente e un team multidisciplinare e giovane 
- La possibilità di progettare servizi e prodotti utilizzati da milioni di cittadini italiani
- Contratto a tempo Indeterminato
- Salario competitivo in base all’esperienza effettiva dei candidati
- Flessibilità di lavorare da remoto da tutta Italia
- Device Aziendali : MacBook - Apple
- Buoni Pasto Elettronici
- Assicurazione Sanitaria Integrativa come da CCNL del Commercio;

Per candidarti, invia [**QUI**](https://www.the-district.com/offerta-di-lavoro/remote/senior-ux-writer) il tuo CV e la tua lettera di motivazione (facoltativa). Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
 
La suddetta selezione sarà condotta dalla società [The District](https://www.the-district.com/) che convocherà alle prove selettive i soli candidati in possesso di un profilo maggiormente in linea con quello ricercato comunicando loro le modalità di svolgimento della selezione.
Non sono ammesse altre forme di invio delle domande di partecipazione alla selezione e, pertanto, non saranno ritenute valide le domande presentate con modalità diverse da quella indicata, a pena di esclusione.
I dati personali inviati in sede di candidatura saranno trattati dalla società The District in qualità di Responsabile del trattamento Titolare ai sensi e per gli effetti della normativa Privacy vigente.
L’Informativa ex art. 13 del Regolamento UE 2016/679 è presente sul sito [The district privacy - Informativa Privacy](https://www.the-district.com/informativa-sul-trattamento-dei-dati-personali-openings-pagopa)
