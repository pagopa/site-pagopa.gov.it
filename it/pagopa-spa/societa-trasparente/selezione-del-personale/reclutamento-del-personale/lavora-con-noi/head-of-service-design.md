---
title: Head of Service Design
description:
lang: it
layout: job
ref: head-of-service-design
child_of_ref: lavora-con-noi
jazz_url: 
pec_cv: false
iframeheight: 2300
is_new: false
archived: true
---


PagoPA S.p.A. è alla ricerca di un manager e designer nel ruolo di Head of Service Design, figura che ha la responsabilità di definire il modello di servizio di tutti i prodotti offerti, occupandosi della progettazione dei percorsi dell’utente nell’interazione con tutti i touchpoint di servizio e della definizione di strumenti e processi organizzativi che permettono ai servizi stessi di essere erogati.

### Responsabilità

Le sue principali responsabilità sono:
- Gestire la relazione con partner e stakeholder coinvolti nella definizione dei prodotti della società, coinvolgendoli in attività di co-progettazione e/o accompagnando la loro adesione o partecipazione ai singoli progetti;
- Assistere gli enti (amministrazioni, software house e altre aziende) nel percorso di onboarding dei loro servizi sulle piattaforme messe a disposizione dalla società, coordinando altre figure a supporto dell’attività di onboarding;
- Contribuire alla progettazione di strumenti e processi per l’onboarding, che permettano a clienti e partner di gestire agevolmente tutti i passaggi necessari per utilizzare i prodotti offerti dalla società (dall’integrazione tecnica alla gestione di contratti e permessi);
- Progettare un modello di assistenza applicabile ai diversi servizi offerti dalla società, che garantisca un supporto efficace a amministrazioni, aziende e cittadini che usufruiscono di tali servizi;
- Contribuire alla definizione di nuove funzionalità e modelli di servizio per i prodotti sviluppati dalla società, supportando la loro adozione e implementazione con strumenti e processi adeguati;
- Progettare e portare a compimento le attività di ricerca necessarie per mappare i bisogni degli utenti/consumatori, traducendo le necessità identificate in opportunità per lo sviluppo di nuovi prodotti e servizi;
- Progettare e condurre attività di co-progettazione, validazione dei concept e test di usabilità dei prodotti progettati dall’azienda, mettendo l’utente costantemente al centro del processo di ideazione e sviluppo delle soluzioni individuate;
- Partecipare alle attività di hiring di figure correlate a Service Design e User Research.
- Coordinare le attività, definire i metodi e gli strumenti di lavoro, assegnare gli obiettivi e monitorare le performance delle risorse coinvolte nelle attività legate al design dei servizi. 



### Qualifiche essenziali (personali e professionali)

- Esperienza pluriennale nella progettazione di servizi digitali su vasta scala legati alla Pubblica Amministrazione (o in generale di impatto o interesse pubblico) all’interno di ecosistemi complessi, e capacità di darne evidenza chiarendo ruolo e responsabilità;
- Esperienza pluriennale nell’ideazione, progettazione e implementazione di servizi basati sull’utilizzo di nuove tecnologie, in ambito pubblico e privato, e in contesti internazionali (verranno valutati positivamente progetti che hanno raggiunto riconoscimenti internazionali, premi e pubblicazioni);
- Capacità di pianificare, organizzare e gestire attività di ricerca utente, test di usabilità e workshop di co-progettazione, e di tradurre i risultati in chiare opportunità e requisiti progettuali;
- Capacità di analizzare puntualmente e descrivere ecosistemi, esperienze utente e processi di servizio, sviluppando framework adatti alla progettazione e gestione di servizi ad alta complessità;
- Forte cultura del servizio e approccio etico al lavoro


### Qualifiche preferenziali

- Riconoscimento come thought-leader nella disciplina, capace di elaborare e sperimentare metodologie innovative, contribuire all’accrescimento della cultura organizzativa e proporre un approccio unico e distintivo alla progettazione di servizi;
- Comprovate capacità di public speaking e esperienza pluriennale nella partecipazione ad eventi nazionali e internazionale in qualità di relatore e/o moderatore;
- Background in Interaction, Visual, Communication Design, e conoscenza dei relativi framework e tool operativi;
- Pregressa esperienza nella analisi e progettazione di Servizi Pubblici, digitali e non, ad ampia scala ed impatto.
- Pregressa esperienza nella relazione con enti pubblici e rappresentanti delle istituzioni, sia in fase di raccolta dei requisiti che durante sessioni di co-design.
- Autonomia e capacità di problem solving.


### Formazione

- Laurea specialistica o equivalente in Ingegneria, Informatica, Design, Marketing, Scienze dell’Informazione, della Comunicazione o aree affini.
- Solida conoscenza dell’inglese


### Sede di lavoro

* Roma
* Milano
* Remote working

Per applicare, invia il tuo CV e la tua lettera di motivazione entro e non oltre il 28 Marzo 2020. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti indicati.  Se il tuo profilo verrà ritenuto valido anche per altre posizioni presenti o future, la Società si riserva la possibilità di sottoporti anche queste ulteriori opportunità.

