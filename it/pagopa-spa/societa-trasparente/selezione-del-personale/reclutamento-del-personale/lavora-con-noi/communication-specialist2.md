---
title: Communication Specialist
description:
lang: it
layout: job
ref: communication-specialist2
child_of_ref: lavora-con-noi
jazz_url: https://pagopa.applytojob.com/apply/k3pdIbYUxo/Communication-Specialist
pec_cv: false
iframeheight: 2300
is_new: true
metadata:
    apertura: 03/08/2020
    chiusura: 06/09/2020
---

PagoPA S.p.A. è alla ricerca di un esperto di relazioni pubbliche e comunicazione d’impresa nel ruolo di __Communication Specialist__, da inserire nel team **Affari Istituzionali e Comunicazione a** diretto riporto del __Chief Communication Officer__. 

### Responsabilità

Il __Communication Specialist__ ha il compito di supportare il team nell'implementazione di strategie di comunicazione volte a favorire il corretto posizionamento della Società presso i diversi stakeholder, veicolando all’esterno la visione strategica, le peculiarità e le finalità dei singoli progetti e dei relativi prodotti.

Il __Communication Specialist__,  svolge attività funzionali allo sviluppo e alla realizzazione di piani di PR e media relations, contribuisce al raggiungimento degli obiettivi di comunicazione aziendali.

Le sue principali responsabilità sono:
- contribuire alla definizione della __corporate identity__ della società, attraverso lo sviluppo di contenuti volti a declinare uno __storytelling__ distintivo, coerente con gli aspetti fondanti e i valori aziendali;
- contribuire all’elaborazione di strategie e piani di comunicazione, che identifichino target, canali, strumenti, temi chiave, contenuti e tempistiche delle attività rivolte alle diverse audience di riferimento;  
- supportare il team, ove necessario,  nella gestione delle relazioni con gli organi di stampa in raccordo con l’attività svolta dalla figura del __Media Relations Expert__;
- identificare informazioni e spunti di contenuto notiziabili, affiancando il __Chief Communication Officer__ nel confronto costante con il management e gli esperti coinvolti nei diversi progetti della società;
- sviluppare i contenuti editoriali a supporto del piano di comunicazione, i materiali per i media (press kit, comunicati stampa, statement, fact sheet di prodotto, etc.etc.) e i documenti a uso interno (Q&A, briefing document pre-interviste, video script, speech in occasione di eventi etc.etc.);
- contribuire all’identificazione di “spazi di voce” per la società nei dibattiti mediatici e ai tavoli di confronto più autorevoli, con l’obiettivo di posizionare interventi delle spokesperson sui temi chiave nei diversi ambiti di interesse;
- fornire supporto al __Chief Communication Officer__ nel coordinamento  di eventuali azioni di comunicazione promosse da soggetti terzi (Enti, istituzioni, aziende partner, etc.etc.) e relative alla Società e ai suoi progetti, assicurando il rispetto della strategia di comunicazione aziendale e la correttezza dei messaggi;
- fornire supporto al __Chief Communication Officer__ nella  supervisione del lavoro di eventuali risorse esterne di supporto a specifici ambiti della comunicazione (es. fornitori di rassegna stampa, agenzie di eventi, agenzie creative, etc.etc.); 
- monitorare, condividere e analizzare i risultati delle attività di comunicazione, curando la produzione di report periodici.

### Requisiti e competenze essenziali (personali e professionali)
- +6 anni di esperienza nell’ideazione e nello sviluppo di piani di comunicazione integrata, a supporto di diverse aree della comunicazione aziendale (istituzionale, corporate e di prodotto). 
- Comprovata esperienza nell’ implementazione di attività di comunicazione, PR e media relations, a livello nazionale, locale e di settore. 
- Ottima conoscenza delle diverse tecniche e degli strumenti di comunicazione (aziendale, interna ed esterna; istituzionale; di progetto) e conseguente capacità di adottarle in maniera sinergica, strategica e flessibile al variare dei contesti, degli obiettivi e dei target di riferimento.  
- Competenze nella gestione di progetti e/o campagne di comunicazione a favore di realtà innovative, operanti nei settori ICT, digital, TLC e mobile o comunque affini - per complessità e/o mercato di riferimento - a quello in cui opera PagoPA S.p.A..  
- Ottime capacità di scrittura ed editing, precisione e attenzione al dettaglio.
- Forte senso delle priorità, flessibilità e attitudine al problem solving. 
- Elevata propensione al lavoro di squadra, con esperienza nella realizzazione di progetti realizzati attraverso il coordinamento con team di lavoro esterni alla propria organizzazione.
- Approccio propositivo e creativo, passione, grinta e approccio etico al lavoro.

### Formazione richiesta
- Laurea specialistica o equivalente in Scienze della Comunicazione, Media e Pubblicità, Comunicazione d’Impresa e Relazioni Pubbliche, o aree affini. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.
- Solida conoscenza dell’inglese.

### Sede di lavoro
- Roma

Per applicare, invia il tuo CV e la tua lettera di motivazione (facoltativa) entro e non oltre il **6 settembre 2020**. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
