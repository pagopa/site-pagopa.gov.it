---
title: Responsabile Contabilità & Finanza
description:
lang: it
layout: job
ref: responscofi
child_of_ref: lavora-con-noi
jazz_url: https://pagopa.applytojob.com/apply/KELZC3Jeww/Responsabile-Contabilit-Finanza
pec_cv: false
iframeheight: 2300
is_new: true
metadata:
    apertura: 07/06/202
    chiusura: 21/06/20201

  
---
Stiamo cercando persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali nel Paese. 
Il confronto e il lavoro di squadra sono al centro della nostra quotidianità. 

Cerchiamo persone attente ai dettagli, che pensano in modo rigoroso, che non hanno paura di innovare e che amano comunicare in modo semplice ed efficace.

Entra a far parte della nostra squadra!

PagoPA S.p.A. è alla ricerca di un ***Responsabile Contabilità & Finanza***  da inserire nella Direzione Finanza & Amministrazione a diretto riporto del Direttore Finanza & Amministrazione. La risorsa avrà la responsabilità di impostare, gestire, supervisionare e coordinare, di concerto con il Direttore, ogni adempimento e iniziativa volti ad assicurare la corretta applicazione delle decisioni e strategie aziendali.

### Responsabilità

Le principali responsabilità del _Responsabile Contabilità & Finanza_ includono:
* coordinamento e presidio delle attività di pianificazione economico-finanziaria; 
* coordinamento e presidio delle attività relative all’analisi economico-finanziaria e di bilancio; 
* coordinamento, definizione e presidio delle procedure amministrativo-contabili aziendali, di pianificazione finanziaria e fiscale;  
* predisposizione e presidio delle attività relative agli affari societari e relazioni con gli organi di controllo. 
 

Completano il profilo:
* capacità di gestire problemi in modo proattivo, capacità di analisi e di problem solving; 
* forte inclinazione al raggiungimento dei risultati; 
* approccio curioso e dalla mente aperta; 
* forte attenzione ai dettagli; 
* buone doti comunicative, di presentazione, analitiche e capacità di comunicare chiaramente concetti complessi; 
* propensione a lavorare in team. 

### Requisiti minimi (personali e professionali)
* Laurea in Economia. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.   
* Pregressa esperienza di almeno 10  anni nel ruolo o in ruoli di simili responsabilità e competenza.  
* Pregressa esperienza in contesti aziendali di medie dimensioni operanti nei settori Telco, IT, Servizi, Banche e Assicurazioni. 
* Pregressa esperienza in contesti in rapida evoluzione. 
* Capacità di operare nel modo più valido ed efficace in rapporto alla situazione, arricchendosi nel confronto con interlocutori con opinioni diverse dalla propria. 
* Capacità di coordinare altri manager, fornire chiare indicazioni rispetto a strategie, priorità d’azione e piani da seguire. 
* Buona conoscenza della lingua inglese. 

### Requisito preferenziale
* Abilitazione per l’esercizio della professione di Dottore Commercialista o revisore legale dei conti. 

Per candidarti, invia il tuo CV e la tua lettera di motivazione (facoltativa) entro e non oltre il ***21 giugno 2021.*** Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.

### Tipologia di contratto:
Tempo Indeterminato/Tempo Determinato. La tipologia di inquadramento sarà determinata tenendo conto delle caratteristiche e dei requisiti specifici posseduti dal candidato/i selezionati e dalle esigenze aziendali.

I curriculum saranno inseriti all’interno di un data base dal quale la Società attingerà in caso di esigenze future di personale con le medesime caratteristiche della presente posizione.

