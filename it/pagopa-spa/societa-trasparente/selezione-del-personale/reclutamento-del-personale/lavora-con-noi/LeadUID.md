---
title: Lead UI Designer
description:
lang: it
layout: job
ref: LeadUID
child_of_ref: lavora-con-noi
is_new: true
metadata:
    apertura: 13/07/2021 
---

PagoPA S.p.A. è alla ricerca di **Lead UI Designer** da inserire nel Dipartimento Dipartimento Product & Design a diretto riporto dell'Head of Experience Design. La risorsa avrà la responsabilità di definire l'identità digitale dei servizi del nostro portfolio, rendendoli riconoscibili e chiari da utilizzare. 
I progetti su cui lavorerà saranno destinati sia alla cittadinanza, che alle aziende e ai dipendenti della Pubblica Amministrazione. Il lavoro riguarderà principalmente la realizzazione dell'interfaccia grafica dei nostri prodotti, ma potrà interessare anche aspetti di brand identity e comunicazione della società e dei prodotti stessi.
La posizione sarà “hands-on”: il lavoro infatti comprenderà la progettazione della UI, test con gli utenti, l’analisi delle esigenze dei clienti e della comunicazione di PagoPA S.p.A. 

### Chi siamo

Siamo uno dei principali attori incaricati della trasformazione digitale del Paese. La nostra missione è progettare, sviluppare ed evolvere velocemente i servizi digitali, per permettere ai cittadini di accedere e utilizzare in modo semplice i servizi pubblici.
Ci occupiamo di **IO, l’app dei servizi pubblici**, al momento scaricata da più di 11M di cittadini, **PagoPA**, la piattaforma di pagamento verso le Pubbliche Amministrazioni, la Piattaforma digitale nazionale dati (PDND) e molti altri progetti arriveranno in futuro.
Siamo un società di stato ma abbiamo un animo da startup: cerchiamo persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali in Italia!

### Responsabilità

Le principali responsabilità del  _Lead UI Designer_ all’interno del nostro team includono:
- Elaborare la strategia per la UI dei diversi prodotti di PagoPA;
- definire la UI dei servizi e piattaforme digitali, specificandone i modelli, gli elementi grafici, le eventuali animazioni e la relativa documentazione;
- sviluppare la strategia della UI dei prodotti di PagoPA, tenendo presente le best practice e i criteri di usabilità e accessibilità e analizzando la situazione di mercato e gli obiettivi dei clienti;
- collaborare con il team di sviluppo, supportando nella creazione degli asset, delle linee guida che definiscono il prodotto, nella pianificazione dello sviluppo, quality assurance e in eventuali sessioni di test utenti;
- gestire le design libraries e il design system dei prodotti e servizi di PagoPA;
- supportare nella pianificazione e facilitare sessioni di design partecipativo con tutti i livelli dell’organizzazione interna e del cliente;
- identificare opportunità di miglioramento della user interface nei servizi dell’azienda;
- definire la presenza digitale della società e dei servizi che offre in termini di branding e comunicazione (sito web corporate, siti web di prodotto);
- collaborare alla creazione di pitch e presentazioni rivolte ai clienti;
- contribuire alla cultura aziendale e all’innovazione nel team.

### Requisiti minimi (personali e professionali)

- Almeno 5 anni di comprovata esperienza lavorativa nel settore del design, all’interno di studi o agenzie di livello internazionale o in team interni in settori correlati;
laurea in Design, Media Arts o esperienza lavorativa equivalente. In ogni caso la Società si riserva di valutare laureati in altre materie e/o candidati non laureati con esperienza nel ruolo e/o nei settori di interesse;
- profonda conoscenza dei principi e delle tecniche di UI design;
- profonda conoscenza di responsive design e mobile UI;
- profonda esperienza nel design di servizi digitali B2B e B2C;
- comprovata capacità di lavorare come parte di un team multidisciplinare;
- capacità di gestire più stakeholder con esigenze diverse e guidare un progetto verso una soluzione semplice ed elegante;
- ottima conoscenza dei moderni strumenti di progettazione (Adobe CC Suite/Sketch/Figma/etc) e abitudine ad essere un early adopter di nuovi strumenti;
- eccellente giocatore di squadra, ma in grado di lavorare in maniera indipendente;
- buon livello di inglese scritto e parlato.
- eccellente portfolio che mostra il lavoro di UI per prodotti digitali.

**Completano il profilo:**

- Attitudine positiva e flessibile;
- pregressa esperienza nella progettazione di servizi complessi e multicanale in grandi corporation;
- pregressa esperienza nella progettazione di servizi innovativi legati al mondo dei pagamenti;
- pregressa esperienza nella progettazione di servizi digitali utilizzati da pubblico molto vasto (1 mln+).

### Che cosa offriamo

- Un ambiente e un team multidisciplinare e giovane 
- La possibilità di progettare servizi e prodotti utilizzati da milioni di cittadini italiani
- Contratto a tempo Indeterminato
- Salario competitivo in base all’esperienza effettiva del candidato/a
- Flessibilità di lavorare da remoto da tutta Italia
- Device Aziendali : MacBook - Apple
- Buoni Pasto Elettronici
- Assicurazione Sanitaria Integrativa come da CCNL del Commercio;

Per candidarti, invia [**QUI**](https://www.the-district.com/offerta-di-lavoro/remote/lead-ui-designer) il tuo CV e la tua lettera di motivazione (facoltativa). Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
 
La suddetta selezione sarà condotta dalla società [The District](https://www.the-district.com/) che convocherà alle prove selettive i soli candidati in possesso di un profilo maggiormente in linea con quello ricercato comunicando loro le modalità di svolgimento della selezione.
Non sono ammesse altre forme di invio delle domande di partecipazione alla selezione e, pertanto, non saranno ritenute valide le domande presentate con modalità diverse da quella indicata, a pena di esclusione.
I dati personali inviati in sede di candidatura saranno trattati dalla società The District in qualità di Responsabile del trattamento Titolare ai sensi e per gli effetti della normativa Privacy vigente.
L’Informativa ex art. 13 del Regolamento UE 2016/679 è presente sul sito [The district privacy - Informativa Privacy](https://www.the-district.com/informativa-sul-trattamento-dei-dati-personali-openings-pagopa)
