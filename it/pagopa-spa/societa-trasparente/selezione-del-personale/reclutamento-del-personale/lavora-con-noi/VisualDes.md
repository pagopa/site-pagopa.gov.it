---
title: Visual Designer
description:
lang: it
layout: job
ref: VisualDes
child_of_ref: lavora-con-noi
is_new: true
metadata:
    apertura: 13/07/2021 
---

PagoPA S.p.A. è alla ricerca di **Visual Designer** da inserire nel Dipartimento Dipartimento Product & Design a diretto riporto dell’Head of Experience Design. La risorsa, sotto la supervisione di un Senior Designer e, in collaborazione con i colleghi della UX, parteciperà alle attività di progettazione, dalla definizione di un concept fino alla sua implementazione. Il lavoro riguarderà principalmente la realizzazione dell'interfaccia grafica dei nostri prodotti, ma potrà interessare anche aspetti di brand identity e comunicazione della società e dei prodotti stessi.

### Chi siamo

Siamo uno dei principali attori incaricati della trasformazione digitale del Paese. La nostra missione è progettare, sviluppare ed evolvere velocemente i servizi digitali, per permettere ai cittadini di accedere e utilizzare in modo semplice i servizi pubblici.
Ci occupiamo di **IO, l’app dei servizi pubblici**, al momento scaricata da più di 11M di cittadini, **PagoPA**, la piattaforma di pagamento verso le Pubbliche Amministrazioni, la Piattaforma digitale nazionale dati (PDND) e molti altri progetti arriveranno in futuro.
Siamo un società di stato ma abbiamo un animo da startup: cerchiamo persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali in Italia!

### Responsabilità

Le principali responsabilità del Visual Designer includono:
- Realizzare bozze, modelli, visual render e prototipi;
- trasformare le soluzioni in design di dettaglio (schermate, elementi di UI, animazioni);
- comprendere i requisiti e i fondamenti del progetto;
- collaborare alla progettazione di idee creative per nuovi prodotti o per migliorare quelli esistenti;
- collaborare con i membri del team per il lancio di nuovi progetti;
- popolare le design libraries e il design system dei prodotti e servizi di PagoPA;
- preparare asset grafici (banner, immagini, mockup, presentazioni) per supportare il team di comunicazione di PagoPA;
- collaborare alla creazione di pitch e presentazioni rivolte ai clienti o agli stakeholders;
- contribuire alla cultura aziendale e all'innovazione nel team.


### Requisiti minimi (personali e professionali)

- Laurea (triennale o specialistica) in Design o Media Arts. In ogni caso la Società si riserva di valutare laureati in altre materie e/o candidati non laureati con esperienza nel ruolo e/o nei settori di interesse.  
- esperienza lavorativa di almeno 3 anni nel settore del design, all’interno di studi o agenzie o in team interni in settori correlati;
- conoscenza dei principi e delle tecniche di UI design;
- conoscenza di responsive design e mobile UI;
- conoscenza dei moderni strumenti di progettazione (Adobe CC Suite/Sketch/Figma/etc);
- buon livello di inglese scritto e parlato;
- portfolio che mostra il lavoro di UI per prodotti digitali.

**Completano il profilo:**

- capacità di adattarsi ad un ambiente dinamico;
- capacità di lavorare come parte di un team e di ascoltare feedback per migliorare il proprio lavoro.
- capacità di comunicare chiaramente concetti complessi.

### Requisito preferenziale

- Esperienza in progettazione di micro-interazioni/animazioni
- conoscenza dei principali strumenti di prototipazione (Figma, After Effects, Lottie)

 
Per candidarti, invia il tuo CV e la tua lettera di motivazione (facoltativa). Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.

### Che cosa offriamo

- Un ambiente e un team multidisciplinare e giovane 
- La possibilità di progettare servizi e prodotti utilizzati da milioni di cittadini italiani
- Contratto a tempo Indeterminato
- Salario competitivo in base all’esperienza effettiva del candidato/a
- Flessibilità di lavorare da remoto da tutta Italia
- Device Aziendali : MacBook - Apple
- Buoni Pasto Elettronici
- Assicurazione Sanitaria Integrativa come da CCNL del Commercio;

Per candidarti, invia [**QUI**](https://www.the-district.com/offerta-di-lavoro/remote/visual-designer) il tuo CV e la tua lettera di motivazione (facoltativa). Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
 
La suddetta selezione sarà condotta dalla società [The District](https://www.the-district.com/) che convocherà alle prove selettive i soli candidati in possesso di un profilo maggiormente in linea con quello ricercato comunicando loro le modalità di svolgimento della selezione.
Non sono ammesse altre forme di invio delle domande di partecipazione alla selezione e, pertanto, non saranno ritenute valide le domande presentate con modalità diverse da quella indicata, a pena di esclusione.
I dati personali inviati in sede di candidatura saranno trattati dalla società The District in qualità di Responsabile del trattamento Titolare ai sensi e per gli effetti della normativa Privacy vigente.
L’Informativa ex art. 13 del Regolamento UE 2016/679 è presente sul sito [The district privacy - Informativa Privacy](https://www.the-district.com/informativa-sul-trattamento-dei-dati-personali-openings-pagopa)
