---
title: Buyer Tecnico
description:
lang: it
layout: job
ref: buyertecnico
child_of_ref: lavora-con-noi
jazz_url: https://pagopa.applytojob.com/apply/VYH35NOReg/Buyer-Tecnico
pec_cv: false
iframeheight: 2300
is_new: true
metadata:
    apertura: 24/02/2021
    chiusura: 25/03/2021
---

PagoPA S.p.A. è alla ricerca di un **Buyer Tecnico**, che si occupi insieme al Responsabile Gare & Acquisti di assicurare l’acquisizione e la gestione di beni e servizi ICT, attraverso lo sviluppo del processo di gara, partendo dalle esigenze definite dalla programmazione. 

### Responsabilità

Le principali responsabilità del _Buyer Tecnico_ includono:

* supportare il Responsabile nel dare seguito tempestivo alle richieste di approvvigionamento provenienti dalle diverse funzioni aziendali e aggiornare la programmazione;

* supportare le funzioni aziendali per la redazione di studi di fattibilità ed analisi tecnico-economiche propedeutiche all’acquisizione di beni e servizi ICT;

* supportare il team Gare & Acquisti per la definizione della strategia di approvvigionamento e la redazione della documentazione tecnica e amministrativa; 

* predisporre la documentazione necessaria per la richiesta di pareri alle Autorità competenti o per il contenzioso;

* supportare le fasi di aggiudicazione (chiarimenti, commissione, ecc.) fino alla stipula dei contratti; 

* partecipare come membro alle Commissioni di gara per le quali è stato nominato;

* identificare opportunità per migliorare i processi in vigore;

* individuare i rischi e le opportunità che possono derivare dalla scelta di un fornitore;

* gestire i rapporti con i fornitori per la qualifica degli stessi in base alle policy aziendale e alla normativa vigente;

* svolgere le opportune azioni nei confronti dei fornitori per il rispetto dei termini contrattuali e della congruità degli acquisti.


### Requisiti e competenze essenziali (personali e professionali)

* almeno 3 anni di esperienza in ambito Gare & Acquisti presso aziende o amministrazioni soggette all'applicazione del Codice dei contratti pubblici D.lgs 50/2016 s.m.i., preferibilmente nel settore ordinario;

* autonomia nella gestione della fase di affidamento, che sarà verificata in fase di selezione;

* buona conoscenza generale di un processo di acquisto; 

* un buon livello di inglese scritto e parlato;

* ottimo spirito di flessibilità e attitudine al problem solving.


### Formazione richiesta 

Laurea in materie tecnico-scientifiche. In ogni caso la Società si riserva di valutare laureati in altre materie e/o candidati con forte esperienza nel ruolo e/o nei settori di interesse.  


### Sede di lavoro

Roma

Per applicare, invia il tuo CV e la tua lettera di motivazione entro e non oltre il **25 marzo 2021**. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati. **Nota di aggiornamento al 17 marzo 2021** La Società è alla ricerca di massimo **n.2** risorse per questa posizione.

