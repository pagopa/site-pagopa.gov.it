---
title: UX Designer
description:
lang: it
layout: job
ref: ux-designer
child_of_ref: lavora-con-noi
jazz_url:
pec_cv: false
iframeheight: 2000
archived: true
metadata:
  apertura: 02/10/2020
  chiusura: 15/11/2020
  numricercate: 1
  numassunte: 1
---

PagoPA è alla ricerca di uno _UX Designer_ di media esperienza che collabori alla progettazione e al miglioramento dei servizi digitali del nostro portfolio, in modo da rispondere sia ai bisogni degli utenti che alle esigenze di business. I progetti su cui lavorerà saranno destinati sia alla cittadinanza, che alle aziende e ai dipendenti della Pubblica Amministrazione.

### Responsabilità

Lo UX Designer sulle base delle indicazioni e guida fornite dall’_Head of Experience Design_ e dal _Senior Interaction Designer_ contribuirà alla definizione degli interaction model dei nostri servizi in collaborazione con un team multidisciplinare che comprende UI designer, project manager, sviluppatori, fornitori di terze parti.
Il lavoro comprenderà la progettazione dei servizi, la ricerca con gli utenti, l’analisi delle esigenze dei clienti e la facilitazione di eventuali workshop.

Nello specifico il professionista si occuperà di:

- Contribuire alla progettazione dei servizi e piattaforme digitali, specificandone l’information architecture, i wireframes, le microinterazioni e la relativa documentazione.
- Partecipare alla preparazione e alla conduzione di sessioni di ricerca con gli utenti, focus groups, interviste con gli stakeholder e benchmarking.
- Collaborare alla creazione di personas, customer journeys e mappe di sistema, scenari, diagrammi di flusso e prototipi.
- Supportare il team di sviluppo, in particolare nella creazione degli asset e delle linee guida che definiscono il prodotto.
- Collaborare alla creazione di pitch e presentazioni rivolte ai clienti.
- Contribuire alla cultura aziendale e all’innovazione nel team.

### Requisiti e competenza essenziali (personali e professionali)

- Esperienza lavorativa di almeno 3 anni nel settore del design, all’interno di studi o agenzie di livello internazionale o in team interni in settori correlati.
- Un portfolio che mostra l’esperienza utente e/o il lavoro di progettazione visiva per prodotti software e hardware (da allegare al form sottostante).
- Conoscenza dei deliverables di design tra cui customer journeys, personas, wireframes e documentazione.
- Conoscenza dei moderni strumenti di progettazione (Adobe CC Suite/Sketch/Figma/etc) e curiosità verso nuovi strumenti.
- Esperienza di prototipazione di prodotti (conoscenza di programmazione leggera/InVision/Principal/ecc.).
- Conoscenza della ricerca progettuale. Raccolta e sintesi di insights qualitativi e quantitativi per comprendere gli utenti al fine di guidare la progettazione dei prodotti digitali.

​​​​​​​Completano il profilo:

- Attenzione al dettaglio.
- Attitudine positiva e flessibile.
- Capacità di lavorare come parte di un team multidisciplinare.

### Formazione richiesta

- Laurea in Design, Media Arts. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.
- Conoscenza della lingua inglese.

### Sede di lavoro

- Roma
- Milano

Per applicare, invia il tuo CV e la tua lettera di motivazione (facoltativa) entro e non oltre il **15 novembre 2020**. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
