---
title: Senior Finance & Tax Officer 
description:
lang: it
layout: job
ref: senior-finance-tax
child_of_ref: lavora-con-noi
jazz_url: 
pec_cv: false
archived: true
iframeheight: 2300
metadata:
    apertura: 28/09/2020
    chiusura: 30/10/2020
    numassunte: selezione in corso
---

PagoPA S.p.A. è alla ricerca di un esperto di finanza, contabilità e gestione del patrimonio, da inserire nel team **Affari Societari, Amministrazione e Finanza**, a diretto riporto del **Chief Financial Officer**. Il Senior Finance & Tax Officer dovrà supportare il Chief Financial Officer e l’Organo Amministrativo della Società nella governance economica, patrimoniale e finanziaria in base alle strategie e alle politiche adottate. 

### Responsabilità
Le principali responsabilità del Senior Finance & Tax Officer relativamente all’_Area Tax_ sono: 
* Presidiare e gestire tutte le attività e gli adempimenti fiscali della Società, in materia di imposte dirette e indirette, ivi incluso se necessario operare calcoli e verifiche sulle imposte correnti e differite,  effettuare e/o verificare le comunicazioni periodiche, le dichiarazioni dei redditi e la determinazione dei versamenti;
* Partecipare alla stesura dei bilanci societari, in particolare con riferimento alle voci fiscali;
* Assistere e guidare  le altre funzioni aziendali (ie. Legal)  in merito ai rapporti con l'Amministrazione Finanziaria anche nelle eventuali fasi di verifica e di contenzioso;
* Presidiare lo scadenzario e l'archivio fiscale;
* Conoscere e monitorare la legislazione vigente in tema di fiscalità, ai fini della sua più corretta ed efficiente applicazione; 
* Gestire e valutare di volta in volta i progetti aziendali dal punto di vista fiscale nonché la corretta impostazione dei processi di fatturazione attiva; 

Le principali responsabilità rispetto all’_Area Contabilità & Finance_ sono:
* Costruzione, implementazione e gestione dei processi e delle modalità di rendicontazione amministrativa, economica e finanziaria dei progetti della Società, ivi inclusa la produzione della documentazione necessaria, in linea con gli impegni da quest’ultima assunti;
* Gestione, presidio e verifica degli aspetti contrattuali, degli adempimenti di tutte le funzioni coinvolte nonché di eventuali tavoli di lavoro per l’attuazione, monitoraggio, stesura e produzione della documentazione con riferimento alle attività di rendicontazione;
* Monitoraggio economico e finanziario della gestione amministrativa della rendicontazione, attraverso l’uso di strumenti in essere presso l'azienda, o creati ad hoc;
* Supporto e coordinamento con il team Finance e il CFO nella definizione delle politiche e dei processi aziendali in materia di amministrazione, finanza, analisi finanziaria, reporting e budgeting e contributo nel drafting di tutta la documentazione relativa e/o necessaria;
* Contribuire alla stesura di documenti contrattuali per i diversi progetti nelle parti relative agli aspetti finanziari ed economici, ivi inclusa la costruzione dei modelli di remunerazione ovvero l’indicazione di tempi e modalità di pagamento al fine di garantire i flussi finanziari necessari all’operatività aziendale;
* Presidiare e monitorare le attività, i flussi e le necessità legate all’erogazione di eventuali finanziamenti;
* Contribuire al raggiungimento degli obiettivi aziendali.

La risorsa, altresì, dovrà:
* Supportare il CFO nei rapporti con le PA, con i Revisori legali dei Conti e organi di controllo contabile e di legge interni ed esterni;
* Coordinarsi e laddove richiesto coordinare i consulenti esterni che prestano servizi contabili, tributari e fiscali alla Società.

Alla risorsa è richiesto sia un contributo strategico e di valutazione degli aspetti fiscali, economici e finanziari rilevanti per la Società sia un alto livello di competenza operativa ed esecutiva, nonché capacità di entrare nel merito delle attività e di gestirle in maniera risolutiva. 


### Requisiti e competenze essenziali (personali e professionali)
* +7 anni di esperienza nel ruolo in aziende strutturate private e/o pubbliche
* Esperienza nella trattazione e gestione di fiscalità aziendale
* Competenze in ambito finanziario, in particolare redazione di _budget_ e documenti di programmazione
* Competenze nell’ambito della analisi di Bilancio e attività connesse
* Competenze nella rendicontazione amministrativa, economica e finanziaria
* Solida conoscenza dell’inglese

Completano il profilo:
* capacità di lavorare in team
* facilità nelle relazioni ed orientamento ai risultati
* grande autonomia e indipendenza nella gestione delle attività


### Requisiti preferenziali
-	Master in Diritto Tributario, Fiscalità Internazionale e percorsi similari
-	Competenza nella gestione di contratti di finanziamento

### Formazione richiesta
Laurea Magistrale in Economia e Commercio. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.

### Sede di lavoro
- Roma

Per applicare, invia il tuo CV unitamente ad una lettera di presentazione (facoltativa) entro e non oltre il 15 ottobre 2020! Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.  **La data di presentazione delle candidature per la presente posizione è stata prorogata dal 15 ottobre 2020 al 30 ottobre 2020.**
