---
title: Business Developer
description:
lang: it
layout: job
ref: BusinessDev
child_of_ref: lavora-con-noi
jazz_url: https://pagopa.applytojob.com/apply/Vl9U1O4GDO/Business-Developer
pec_cv: false
iframeheight: 2300
is_new: true
metadata:
    apertura: 07/05/2021
    chiusura: 01/07/2021
---
Stiamo cercando persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali nel Paese. 
Il confronto e il lavoro di squadra sono al centro della nostra quotidianità. 
Cerchiamo persone attente ai dettagli, che pensano in modo rigoroso, che non hanno paura di innovare e che amano comunicare in modo semplice ed efficace.
Entra a far parte della nostra squadra!

PagoPA S.p.A. è alla ricerca di massimo n. 4 **Business Developers** da inserire nel Dipartimento Business Development & Strategy che si occupino di supportare il Direttore in tutte le attività connesse allo sviluppo della Società.

### Responsabilità

Le principali responsabilità del _Business Developer_ includono:
- supportare la creazione di percorsi e reti di contatti finalizzati ad aumentare il business della Società;
- individuare ed ottenere opportunità di business da potenziali nuovi clienti;
- fornire i requisiti per la progettazione dei servizi e prodotti della Società;
- coordinare, guidare e monitorare in progetti assegnati;
- supportare nell’analisi del mercato e dei bisogni specifici dei diversi clienti/stakeholder, al fine di definire la value proposition di prodotto.

### Requisiti minimi (personali e professionali)

- almeno 5 di esperienza consolidata nel settore dei pagamenti, con ampia conoscenza del mercato di riferimento, del quadro normativo, di bisogni e prerogative dei vari attori coinvolti (provider, banche, aziende), di value chain e prodotti; oppure preferibilmente almeno 5 anni di consulenza;
- capacità di elaborare e interpretare le informazioni tecniche e commerciali, con marcato orientamento all’innovazione, grazie ad esperienze nel lancio di progetti/prodotti/iniziative innovative;
- esperienza in progetti con team eterogenei per lo sviluppo di piattaforme digitali e applicazioni mobile con una particolare attenzione dell’esperienza utente;
- esperienza nella gestione e il coordinamento di diverse fasi di sviluppo (architettura, design, sviluppo, realizzazione, fornitura, monitoraggio e gestione operativa);
- conoscenza dei processi, specifiche tecniche ed infrastruttura tecnologica per supportare l’innovazione dei pagamenti digitali;
- comprovata conoscenza delle specifiche tecniche dei pagamenti nel mondo fisico e ecommerce. 

Completano il profilo:

- esperienza in progetti internazionali relativamente a pagamenti digitali;
- energia, passione e forte orientamento al risultato; 
- mentalità flessibile, adatta per lavorare in un’azienda di medie dimensioni; 
- attitudine ad una gestione informale e diretta, in grado di supportare lo sviluppo delle risorse dell’azienda con una leadership forte e collaborativa basata sulla coerenza, il dialogo e l’esempio; 
- eccellenti doti comunicative, di presentazione, interpersonali e analitiche e capacità di comunicare chiaramente concetti complessi;
- ottima conoscenza della lingua inglese.

### Requisito preferenziale

Aver maturato esperienze come capo progetto in primari provider di pagamento del paese.

### Formazione richiesta (requisito minimo)
Laurea in Ingegneria. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.  
 
Per applicare, invia il tuo CV e la tua lettera di motivazione (facoltativa) entro e non oltre il 30 maggio 2021. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
 
### Tipologia di contratto:  
Tempo Indeterminato. La tipologia di inquadramento sarà determinata tenendo conto delle caratteristiche e dei requisiti specifici posseduti dal candidato/i selezionati e dalle esigenze aziendali.
Ci riserviamo la facoltà di prorogare, modificare, sospendere o revocare in tutto o in parte questo avviso di selezione in caso di:  (i)  numero di domande presentate ritenuto insufficiente o non corrispondenti alle esigenze aziendali, (ii) nuove esigenze organizzative o economiche o finanziarie aziendali che richiedano la sospensione/cancellazione degli inserimenti pianificati e ad oggi approvati (iii) nuove esigenze organizzative che rendano opportuno un reclutamento di organico ulteriore rispetto a quello inizialmente programmato. 

Si precisa che i curriculum saranno inseriti all’interno di un data base dal quale la Società attingerà in caso di esigenze future di personale con le medesime caratteristiche della presente posizione.
***Nota di aggiornamento al 28 maggio 2021.*** La data di presentazione delle candidature per la presente posizione è stata prorogata dal 30 maggio 2021 al ***1 luglio 2021.***

