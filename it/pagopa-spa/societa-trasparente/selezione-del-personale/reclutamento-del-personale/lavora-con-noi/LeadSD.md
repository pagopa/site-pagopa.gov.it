---
title: Lead Service Designer
description:
lang: it
layout: job
ref: LeadSD
child_of_ref: lavora-con-noi
is_new: true
metadata:
    apertura: 13/07/2021 
---

PagoPA S.p.A. è alla ricerca di **Lead Service Designer** da inserire nel Dipartimento Product & Design a diretto riporto dell'Head of Experience  Design. 
La persona avrà la responsabilità di progettare i modelli di servizio e processi su cui si basano i prodotti digitali dell'azienda, lavorando in collaborazione con un team multidisciplinare che comprende UX/UI designer, project manager, sviluppatori, fornitori di terze parti.
 
### Chi siamo

Siamo uno dei principali attori incaricati della trasformazione digitale del Paese. La nostra missione è progettare, sviluppare ed evolvere velocemente i servizi digitali, per permettere ai cittadini di accedere e utilizzare in modo semplice i servizi pubblici.
Ci occupiamo di **IO, l’app dei servizi pubblici**, al momento scaricata da più di 11M di cittadini, **PagoPA**, la piattaforma di pagamento verso le Pubbliche Amministrazioni, la Piattaforma digitale nazionale dati (PDND) e molti altri progetti arriveranno in futuro.
Siamo un società di stato ma abbiamo un animo da startup: cerchiamo persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali in Italia!
 
### Responsabilità

Le principali responsabilità del _Lead Service Designer_ all’interno del nostro team  includono:
- Progettare i servizi andando a definire il modello e funzionamento attraverso mappe di sistema e user journey;
- definire i processi con cui questi servizi possono essere implementati e messi a disposizione dei relativi utilizzatori, attraverso blueprint e altri strumenti di management organizzativo;
- coinvolgere e accompagnare gli stakeholder di progetto in modo da raggiungere l'obiettivo preposto, contribuendo all'allineamento tra team guidati da molteplici interessi e organizzazioni;
- pianificare e condurre sessioni di ricerca con gli utenti, focus groups, interviste con gli stakeholder e benchmarking;
- collaborare con il team di sviluppo, supportando la definizione di requisiti e linee guida che definiscono il prodotto;
- pianificare e facilitare sessioni di design partecipativo con tutti i livelli dell’organizzazione interna e del cliente;
- collaborare con gli altri dipartimenti alla definizione della strategia per i servizi progettati dalla società, analizzando la situazione di mercato e gli obiettivi dei clienti;
- collaborare alla creazione di pitch e presentazioni rivolte ai clienti;
- contribuire alla cultura aziendale e all’innovazione nel team.

### Requisiti minimi (personali e professionali)

- Laurea (triennale o specialistica) in Design. In ogni caso la Società si riserva di valutare laureati in altre materie e/o candidati non laureati con esperienza nel ruolo e/o nei settori di interesse;
- almeno 5 anni di comprovata esperienza nel settore del design, all’interno di studi o agenzie di livello internazionale o in team interni in settori correlati;
- profonda conoscenza e capacità di creare i deliverables di service design tra cui personas, user journeys, mappe di sistema, blueprint;
- profonda conoscenza ed esperienza nel design di servizi digitali B2B e B2C;
- comprovata capacità di lavorare come parte di un team multidisciplinare;
- capacità di gestire più stakeholder con esigenze diverse e guidare un progetto verso una soluzione semplice ed elegante;
- capacità di sviluppare una visione strategica del servizio, e di guidare la sua progettazione e implementazione;
- ottima conoscenza dei moderni strumenti di progettazione (Adobe CC Suite/Sketch/Figma/etc) e abitudine ad essere un early adopter di nuovi strumenti;
- forte conoscenza della ricerca progettuale. Raccolta e gestione di insights qualitativi e quantitativi per comprendere gli utenti al fine di guidare la progettazione dei prodotti digitali;
- buon livello di inglese scritto e parlato.


**Completano il profilo:**

- Eccellente giocatore di squadra, ma in grado di lavorare in maniera indipendente;
- attitudine positiva e flessibile;
- pregressa esperienza nella progettazione di servizi complessi e multicanale;
- pregressa esperienza nella progettazione di servizi digitali;
- pregressa esperienza nella progettazione di servizi innovativi legati al mondo della pubblica amministrazione.

### Che cosa offriamo

- Un ambiente e un team multidisciplinare e giovane 
- La possibilità di progettare servizi e prodotti utilizzati da milioni di cittadini italiani
- Contratto a tempo Indeterminato
- Salario competitivo in base all’esperienza effettiva del candidato/a
- Flessibilità di lavorare da remoto da tutta Italia
- Device Aziendali : MacBook - Apple
- Buoni Pasto Elettronici
- Assicurazione Sanitaria Integrativa come da CCNL del Commercio;

Per candidarti, invia [**QUI**](https://www.the-district.com/offerta-di-lavoro/lead-service-designer) il tuo CV e la tua lettera di motivazione (facoltativa). Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
 
La suddetta selezione sarà condotta dalla società [The District](https://www.the-district.com/) che convocherà alle prove selettive i soli candidati in possesso di un profilo maggiormente in linea con quello ricercato comunicando loro le modalità di svolgimento della selezione.
Non sono ammesse altre forme di invio delle domande di partecipazione alla selezione e, pertanto, non saranno ritenute valide le domande presentate con modalità diverse da quella indicata, a pena di esclusione.
I dati personali inviati in sede di candidatura saranno trattati dalla società The District in qualità di Responsabile del trattamento Titolare ai sensi e per gli effetti della normativa Privacy vigente.
L’Informativa ex art. 13 del Regolamento UE 2016/679 è presente sul sito [The district privacy - Informativa Privacy](https://www.the-district.com/informativa-sul-trattamento-dei-dati-personali-openings-pagopa)
