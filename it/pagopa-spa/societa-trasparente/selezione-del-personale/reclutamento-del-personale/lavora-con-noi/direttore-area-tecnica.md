---
title: Direttore Area Tecnica, Prodotto & Mercato
description:
lang: it
layout: job
ref: direttore-area-tecnica
child_of_ref: lavora-con-noi
jazz_url: 
pec_cv: false
iframeheight: 2100
archived: true
metadata:
  apertura: 26/11/2020
  chiusura: 15/12/2020
  numricercate: 1
  numassunte: 1
---

PagoPA S.p.A. è alla ricerca di un **Direttore Area Tecnica, Prodotto & Mercato** con profonda esperienza nel settore Bancario e dei Pagamenti che sarà responsabile di impostare, gestire, supervisionare e coordinare, di concerto con l’Organo Amministrativo, ogni adempimento e iniziativa volti ad assicurare la corretta applicazione delle decisioni e strategie aziendali.

### Responsabilità

La risorsa avrà le seguenti responsabilità:

- attuare la strategia della Società determinata dall’Organo Amministrativo
- guidare la progettazione dei servizi e prodotti della Società
- coordinare e guidare i team interni ed esterni alla Società nella realizzazione degli obiettivi aziendali
- contribuire alla cultura aziendale e all’innovazione nel team
- sviluppare e guidare, in collaborazione con gli altri dipartimenti, un processo di lavoro efficace, efficiente e basato su strumenti di lavoro aggiornati con le best practices internazionali

### Requisiti e competenza essenziali (personali e professionali)

Il candidato ideale deve aver maturato esperienze significative in ambito Business, Marketing, Sviluppo Prodotto, Innovazione, Organizzazione, IT, Operations e Gestione dei servizi, conseguite prevalentemente in società/provider in ambito pagamenti e presso Banche o service providers bancari.

In particolare i requisiti di dettaglio sono:

- almeno 10 anni di esperienza nel settore pagamenti, con ampia conoscenza del mercato di riferimento, del quadro normativo, di bisogni e prerogative dei vari attori coinvolti (Provider, Banche, aziende/Enti consumatori), di value chain e prodotti.
- Capacità di assorbire e interpretare le informazioni tecniche e commerciali, con marcato orientamento all’innovazione, grazie ad esperienze nel lancio di progetti/prodotti/iniziative innovative.
- Esperienza pluriennale nel settore bancario con padronanza del quadro normativo di riferimento, ed ampia conoscenza dei principali processi organizzativi afferenti all’area operations (con focus su Incassi e Pagamenti), it e business.
- Conoscenza delle meccaniche di funzionamento e di governo di aziende di medie e grandi dimensioni.

Completano il profilo:

- conoscenza dei processi di acquisto, competenze economiche e finanziarie (con esperienze di gestione diretta p&l), capacità di gestione di contratti e commesse complesse, capacità di interagire in ambienti istituzionali ed in contesti regolati;
- spiccata visione strategica;
- energia, passione e forte orientamento al risultato;
- mentalità flessibile, adatta per lavorare in un'azienda di medie dimensioni;
- attitudine ad una gestione informale e diretta, in grado di supportare lo sviluppo delle risorse dell’azienda con una leadership forte e collaborativa basata sulla coerenza, il dialogo e l’esempio;
- ottima conoscenza della lingua inglese.

### Requisiti preferenziali

- aver maturato esperienze come Head of Product management e/o Direttore Marketing in primari provider di pagamento del paese;
- aver maturato esperienze in ruoli apicali (board member, Direttore Generale, Vice Direttore Generale) in organismi, aziende o enti pubblici o privati;
- aver ricoperto ruoli in ambito innovazione (es. chief innovation officer) in aziende modernamente strutturate;
- aver ricoperto ruoli con responsabilità in ambito organizzazione quali Direttore organizzazione, Direttore Operations, COO.

### Formazione richiesta (preferenziale)

Laurea in Scienze Economiche e Bancarie. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.

### Sede di lavoro

- Roma
- Milano

Per applicare, invia il tuo CV e la tua lettera di motivazione (facoltativa) entro e non oltre il **15 dicembre 2020**. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
