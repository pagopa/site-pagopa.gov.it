---
title: Media Relations Expert
description:
lang: it
layout: job
ref: media-relations-expert
child_of_ref: lavora-con-noi
jazz_url: 
pec_cv: false
iframeheight: 2300
is_new: false
archived: true
metadata:
    apertura: 03/08/2020
    chiusura: 06/09/2020
    numricercate: 1
    numassunte: 1
---

PagoPA S.p.A. è alla ricerca di un esperto di ufficio stampa, relazioni pubbliche e comunicazione d’impresa nel ruolo di __Media Relations Expert__, da inserire nel team **Affari Istituzionali e Comunicazione** a diretto riporto del __Chief Communication Officer__.

### Responsabilità

Il __Media Relations Expert__ - oltre a supportare il team nella definizione e implementazione delle strategie di comunicazione a tutto tondo - ha il compito specifico di curare, favorire ed alimentare il corretto posizionamento della società, della sua visione strategica e della portata dei suoi progetti,  presso i diversi stakeholder nel panorama mediatico. 

Il __Media Relations Expert__, attraverso una relazione continuativa con i referenti dei principali organi di stampa nazionali e locali, ha l’obiettivo di contribuire alla creazione e al consolidamento di un’immagine positiva di PagoPA S.p.A. attraverso i media, nonché di proteggerne la reputazione nel tempo presso le rispettive audience.

Le sue principali responsabilità sono:
- contribuire al consolidamento della __corporate identity__ della società, attraverso l’individuazione di iniziative di media relations utili a declinare uno __storytelling__ distintivo, coerente con gli aspetti fondanti e i valori aziendali;
- partecipare all’elaborazione di strategie e piani di attività di ufficio stampa, che identifichino target, canali, strumenti, temi chiave, contenuti e tempistiche, per il raggiungimento di obiettivi di comunicazione specifici (corporate e di progetto);
- consolidare e alimentare nel tempo un database di contatti stampa e interlocutori chiave (opinion leader e influencer) di riferimento a cui veicolare le comunicazioni della società; 
- gestire le relazioni con i media in maniera continuativa, in raccordo e a supporto dell’attività del __Chief Communication Officer__: prendere in carico le richieste dei giornalisti (interviste, approfondimenti, informazioni sui progetti/prodotti. etc.etc.) e curare l’organizzazione periodica di incontri con la stampa, sia con l’obiettivo di relazione e posizionamento sia per la gestione di annunci specifici (es. off-the-records, press lunch, tour redazionali, conferenze, media briefing, etc.etc.); 
- identificare informazioni e spunti di contenuto notiziabili attraverso un confronto costante con il management e gli esperti coinvolti nei diversi progetti della società;
- sviluppare i materiali per i media (press kit, comunicati stampa, statement, byline a firma di spokesperson della società, etc.etc.) e i documenti a uso interno a supporto delle attività di ufficio stampa (Q&A, briefing document pre-interviste, profili di giornalisti e testate, etc.etc.);
- identificare “spazi di voce” per la società nei dibattiti mediatici, posizionando interventi delle spokesperson sui temi chiave nei diversi ambiti di interesse; 
- supportare il __Chief Communication Officer__ nel rapporto con gli uffici stampa istituzionali e, più in generale, nel coordinamento delle attività di ufficio stampa relative alla Società e ai suoi progetti promosse da soggetti terzi (Enti, aziende partner, etc. etc.) per assicurare il rispetto della strategia di comunicazione aziendale e la correttezza dei messaggi;
- curare la rassegna stampa quotidiana e assicurare un monitoraggio costante del panorama media di riferimento per i temi chiave di interesse della Società, allertando tempestivamente il team __Affari istituzionali e Comunicazione__ rispetto a eventuali punti di attenzione e/o possibili criticità; 
- realizzare periodicamente report e analisi puntuali relativi alla presenza di PagoPA S.p.A. sui media.

### Requisiti e competenze essenziali (personali e professionali)
- +7 anni di esperienza nella gestione autonoma di attività di ufficio stampa e media relations a livello nazionale/locale/di settore, quale parte integrante di piani di comunicazione integrata a supporto di diverse aree della comunicazione aziendale (istituzionale, corporate e di prodotto).
- Profonda conoscenza del panorama mediatico, delle tecniche e degli strumenti di comunicazione, con una comprovata rete di contatti presso i principali organi d'informazione.
- Solida conoscenza delle dinamiche e dei soggetti istituzionali, nonché buona capacità di analisi e comprensione degli scenari politico-economici.
- Forti capacità  comunicative, interpersonali e di rete, con la capacità di affiancare il __Chief Communication Officer__ nella costruzione di un sistema di connessioni in ambienti redazionali di alto livello.
- Esperienza nella gestione di progetti e/o campagne di comunicazione e ufficio stampa a favore di realtà innovative (preferibilmente operanti nei settori ICT, digital, TLC e mobile) .
- Capacità di contribuire alla gestione di scenari complessi, con esperienza nella realizzazione di attività di __issue management__ e __crisis management__.
- Forte senso delle priorità, flessibilità e attitudine al problem solving. 
- Ottime capacità di scrittura ed editing, precisione e attenzione al dettaglio.
- Elevata propensione al lavoro di squadra, con esperienza nella gestione di progetti realizzati attraverso il coordinamento con team di lavoro trasversali e/o esterni alla propria organizzazione.
- Approccio propositivo e creativo, passione, grinta e approccio etico al lavoro.

### Formazione richiesta
- Laurea specialistica o equivalente in Scienze della Comunicazione, Media e Pubblicità, Comunicazione d’Impresa e Relazioni Pubbliche, o aree affini. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.
- Solida conoscenza dell’inglese.

### Sede di lavoro
- Roma

Per applicare, invia il tuo CV e la tua lettera di motivazione (facoltativa) entro e non oltre il **6 settembre 2020**. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
