---
title: Direttore Business Development & Strategy 
description:
lang: it
layout: job
ref: direttorebusinessdevstrategy
child_of_ref: lavora-con-noi
jazz_url: https://pagopa.applytojob.com/apply/J92Qc6FXDk/Direttore-Business-Development-Strategy
pec_cv: false
iframeheight: 2300
is_new: true
metadata:
    apertura: 07/05/2021
    chiusura: 30/05/2021
---

Stiamo cercando persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali nel Paese. 

Il confronto e il lavoro di squadra sono al centro della nostra quotidianità. 

Cerchiamo persone attente ai dettagli, che pensano in modo rigoroso, che non hanno paura di innovare e che amano comunicare in modo semplice ed efficace.

Entra a far parte della nostra squadra!

PagoPA S.p.A. è alla ricerca di n. 1 **Direttore Business Development & Strategy** da inserire nella _Direzione Tecnologia Mercato & Relazioni Esterne_, con profonda esperienza nel sistema dei pagamenti che sarà responsabile di impostare, definire, gestire, supervisionare e coordinare, di concerto con il Direttore di Direzione, lo sviluppo e il potenziamento della strategia di business aziendale.


### Responsabilità
Le principali responsabilità del  _Direttore Business Development & Strategy_ includono:
- contribuire a sviluppare la strategia di Business Development della Società definita dall’Organo Amministrativo;
- organizzare, pianificare e gestire le attività e il team del Dipartimento di Business Development & Strategy; 
- creare percorsi e reti di contatti finalizzati ad aumentare il business della Società;
- analizzare il mercato ed i bisogni specifici dei diversi clienti/stakeholder, al fine di definire la value proposition di prodotto;
- individuare ed ottenere opportunità di business dai clienti esistenti e da potenziali nuovi clienti;
- individuare e sviluppare i prodotti da collocare sul mercato;
- fornire i requisiti per la progettazione dei servizi e prodotti della Società;
- supportare e coordinarsi con il Dipartimento Vendite & Clienti;
- contribuire alla cultura aziendale e all’innovazione nel team;
- sviluppare e guidare, in collaborazione con gli altri dipartimenti, un processo di lavoro efficace, efficiente e basato su strumenti di lavoro aggiornati con le best practices internazionali.


### Requisiti minimi (personali e professionali)
- almeno 10 anni di esperienza consolidata nel settore dei pagamenti, con ampia conoscenza del mercato di riferimento, del quadro normativo, di bisogni e prerogative dei vari attori coinvolti (provider, banche, aziende), di value chain e dei prodotti;
- almeno 15 anni di esperienza professionale maturata in aziende globali dove l’innovazione è parte integrante dello sviluppo prodotto ad alto impatto tecnologico;
- almeno 5 anni di esperienza nello sviluppo di strategie aziendali al fine di avere una visione nel medio e lungo periodo;
- esperienze significative in ambito Business, Marketing, Sviluppo prodotto, Innovazione, IT e gestione dei servizi, conseguite prevalentemente in società in ambito pagamenti e mobile;
- capacità di elaborare e interpretare le informazioni tecniche e commerciali, con marcato orientamento all’innovazione, grazie ad esperienze nel lancio di progetti/prodotti/iniziative innovative;
- comprovata esperienza nella gestione di concetti tecnicamente molto complessi e capacità di tradurli in un linguaggio adattabile all’audience di riferimento;
- esperienza nella gestione e coordinamento di team eterogenei per lo sviluppo di piattaforme digitali e applicazioni mobile con una particolare attenzione dell’esperienza utente, per assicurare la corretta e tempestiva fornitura di piattaforme e servizi digitali ad alte prestazioni e ad alto impatto;
- esperienza nella gestione e il coordinamento di diverse fasi di sviluppo (architettura, design, sviluppo, realizzazione, fornitura, monitoraggio e gestione operativa);
- comprovata conoscenza dei processi, specifiche tecniche ed infrastruttura tecnologica per supportare l’innovazione dei pagamenti digitali;
comprovata conoscenza delle specifiche tecniche dei pagamenti nel mondo fisico e ecommerce;
- conoscenza dell’open banking, PSD2, augmented reality, artificial intelligence, IOT, biometria e autenticazione;
aver lavorato o collaborato con startup o fintech;
buon livello di inglese scritto e parlato.

### Completano il profilo:
- conoscenza dei processi di acquisto, competenze economiche e finanziarie (con esperienze di gestione diretta p&l)
- capacità di interagire in ambienti istituzionali
esperienza in progetti internazionali relativamente a pagamenti digitali
- conoscenza degli economics e value chain dei pagamenti digitali 
spiccata visione strategica; 
- energia, passione e forte orientamento al risultato; 
- mentalità flessibile, adatta per lavorare in un’azienda di medie dimensioni; 
- attitudine ad una gestione informale e diretta, in grado di supportare lo sviluppo delle risorse dell’azienda con una leadership forte e collaborativa basata sulla coerenza, il dialogo e l’esempio;
- aver partecipato ad eventi pubblici, tavole rotonde e forum in qualità di influencer e esperto 
- eccellenti doti comunicative, di presentazione, interpersonali, analitiche.


### Requisito preferenziale
Aver maturato esperienze manageriali in ambito: 
- Quality Assurance; 
- Innovazione in aziende modernamente strutturate.


### Formazione richiesta (requisito minimo)
Laurea in Ingegneria. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.  
 


Per applicare, invia il tuo CV e la tua lettera di motivazione (facoltativa) entro e non oltre il **30 maggio 2021**. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.


**Tipologia di contratto**: Tempo Indeterminato. La tipologia di inquadramento sarà determinata tenendo conto delle caratteristiche e dei requisiti specifici posseduti dal candidato/i selezionati e dalle esigenze aziendali.

Ci riserviamo la facoltà di prorogare, modificare, sospendere o revocare in tutto o in parte questo avviso di selezione in caso di:  (i)  numero di domande presentate ritenuto insufficiente o non corrispondenti alle esigenze aziendali, (ii) nuove esigenze organizzative o economiche o finanziarie aziendali che richiedano la sospensione/cancellazione degli inserimenti pianificati e ad oggi approvati (iii) nuove esigenze organizzative che rendano opportuno un reclutamento di organico ulteriore rispetto a quello inizialmente programmato. 
Si precisa che i curriculum saranno inseriti all’interno di un data base dal quale la Società attingerà in caso di esigenze future di personale con le medesime caratteristiche della presente posizione.


