---
title: Lead Quality Assurance Expert
description:
lang: it
layout: job
ref: LeadQA
child_of_ref: lavora-con-noi
is_new: true
metadata:
    apertura: 13/07/2021 
---

PagoPA S.p.A. è alla ricerca di **Lead Quality Assurance Expert** da inserire nel Dipartimento Product & Design a diretto riporto dell'Head of Experience Design.  Il lavoro del QA è iscritto nella "cultura della qualità" che è una delle missioni di PagoPA nel fornire servizi che si posizionino al livello delle best practice del settore e rappresentino i nuovi standard per l'interazione tra il cittadino e la pubblica amministrazione. In particolare l'obiettivo ultimo del QA è quello di testare ampiamente i prodotti prima del loro rilascio per prevenire errori o difetti del prodotto che portano a falle nell'esperienza dei nostri utenti. 

### Chi siamo
Siamo uno dei principali attori incaricati della trasformazione digitale del Paese. La nostra missione è progettare, sviluppare ed evolvere velocemente i servizi digitali, per permettere ai cittadini di accedere e utilizzare in modo semplice i servizi pubblici.
Ci occupiamo di **IO, l’app dei servizi pubblici**, al momento scaricata da più di 11M di cittadini, **PagoPA**, la piattaforma di pagamento verso le Pubbliche Amministrazioni, la Piattaforma digitale nazionale dati (PDND) e molti altri progetti arriveranno in futuro.
Siamo un società di stato ma abbiamo un animo da startup: cerchiamo persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali in Italia!

### Responsabilità
Le principali responsabilità del  _Lead Quality Assurance Expert_ includono:
- Definire con il team di design e il team di sviluppo un processo e gli strumenti ottimali per svolgere l'attività;
- contribuire alla definizione delle KPI di un progetto e valutare se il prodotto sviluppato è conforme a tali KPI;
- analizzare il prodotto progettato e verificare che tutti i flussi necessari siano stati creati;
- testare il prodotto sviluppato rispetto a quello progettato e segnalare eventuali difformità in termini di design o di flussi o bug di esperienza;
- suggerire soluzioni ai problemi identificati;
- analizzare gli insight che giungono dai nostri strumenti di bug tracking e dall'assistenza per individuare e risolvere eventuali problemi di progettazione o sviluppo;
- testare il prodotto in termini di performance.

### Requisiti minimi (personali e professionali)
- Laurea in Informatica o Ingegneria. In ogni caso la Società si riserva di valutare laureati in altre materie e/o candidati non laureati con esperienza nel ruolo e/o nei settori di interesse;
- almeno 3 anni di comprovata esperienza nell’ambito Quality Assurance;
- ottima competenza informatica e in particolare sulle principali piattaforme web e mobile;
- conoscenza della terminologia, dei metodi e degli strumenti di assicurazione della qualità;
- buon livello di inglese scritto e parlato.

**Completano il profilo:**

- Capacità di adattarsi ad un ambiente dinamico;
- capacità analitiche e di risoluzione dei problemi;
- buona sensibilità di User Experience.

### Requisito preferenziale

- Certificazione professionale, come ingegnere della qualità o revisore della qualità;
 

### Che cosa offriamo

- Un ambiente e un team multidisciplinare e giovane 
- La possibilità di progettare servizi e prodotti utilizzati da milioni di cittadini italiani
- Contratto a tempo Indeterminato
- Salario competitivo in base all’esperienza effettiva del candidato/a
- Flessibilità di lavorare da remoto da tutta Italia
- Device Aziendali : MacBook - Apple
- Buoni Pasto Elettronici
- Assicurazione Sanitaria Integrativa come da CCNL del Commercio;

Per candidarti, invia [**QUI**](https://www.the-district.com/offerta-di-lavoro/remote/lead-quality-assurance-expert) il tuo CV e la tua lettera di motivazione (facoltativa). Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
 
La suddetta selezione sarà condotta dalla società [The District](https://www.the-district.com/) che convocherà alle prove selettive i soli candidati in possesso di un profilo maggiormente in linea con quello ricercato comunicando loro le modalità di svolgimento della selezione.
Non sono ammesse altre forme di invio delle domande di partecipazione alla selezione e, pertanto, non saranno ritenute valide le domande presentate con modalità diverse da quella indicata, a pena di esclusione.
I dati personali inviati in sede di candidatura saranno trattati dalla società The District in qualità di Responsabile del trattamento Titolare ai sensi e per gli effetti della normativa Privacy vigente.
L’Informativa ex art. 13 del Regolamento UE 2016/679 è presente sul sito [The district privacy - Informativa Privacy](https://www.the-district.com/informativa-sul-trattamento-dei-dati-personali-openings-pagopa)
