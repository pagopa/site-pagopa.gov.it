---
title: International Affairs Specialist
description:
lang: it
layout: job
ref: internas-2021
child_of_ref: lavora-con-noi
jazz_url: https://pagopa.applytojob.com/apply/VGp5IjfTWv/International-Affairs-Specialist
pec_cv: false
iframeheight: 2300
is_new: true
metadata:
    apertura: 15/02/2021
    chiusura: 15/03/2021
---

PagoPA S.p.A. è alla ricerca di un (n.1) **International Affairs Specialist** da inserire nel Dipartimento Affari Istituzionali e Comunicazione a diretto riporto del Direttore Affari Istituzionali e Comunicazione, il cui compito sarà quello  di supportare le relazioni della società con gli stakeholder internazionali e in special modo europei.

Stiamo cercando persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali nel Paese.

Il confronto e il lavoro di squadra sono al centro della nostra quotidianità. Cerchiamo persone attente ai dettagli, che pensano in modo rigoroso, che non hanno paura di innovare e che amano comunicare in modo semplice ed efficace.
 
Entra a far parte della nostra squadra!

 #### Responsabilità

L’***International Affairs Specialist*** ha il compito di supportare l’azione del Dipartimento Affari Istituzionali e Comunicazione nei rapporti verso gli stakeholder internazionali, pubblici e privati che, in ragione della mission della Società, riguardano principalmente il settore del digitale e del credito.  

Le sue principali responsabilità sono:
- assicurare il presidio del processo regolatorio di livello europeo sui settori di competenza della Società; 
- assicurare il monitoraggio dei principali tavoli comunitari di confronto e approfondimento interistituzionale nei settori di competenza della Società; 
- assicurare un supporto costante nella relazione con le Istituzioni italiane che operano in ambito comunitario e internazionale; 
- contribuire a costruire un sistema strutturato di relazioni con le Istituzioni europee, con le organizzazioni internazionali e con le istituzioni o le società a partecipazione pubblica di Stati UE o paesi terzi di interesse della Società; 
- contribuire a costruire un sistema di relazioni con i principali player privati, centri studi, associazioni di rappresentanza che operano in ambito comunitario ed internazionale nei settori di interesse della Società; 
- assicurare un supporto istituzionale all’azione del Dipartimento ricerca e sviluppo nelle relazioni con aziende internazionali che operano in mercati anche extra UE; 
- predisporre report periodici sulle principali novità regolatorie in ambito europeo e internazionali sulle materie di interesse della Società; 
- contribuire al monitoraggio normativo di livello nazionale e la relazione con le Commissioni parlamentari competenti nelle materie di interesse della Società.
 
### Requisiti e competenze essenziali (professionali e personali) 
- esperienza compresa tra i 3 e 7 anni maturata presso le Istituzioni europee e/o in aziende che operano nel contesto comunitario con relazioni costanti con le Istituzioni UE; 
- forti capacità relazionali in contesti internazionali; 
- conoscenza dei processi di formazione delle decisioni nel contesto comunitario e nazioanale; 
- forti competenze di diritto europeo e internazionale; 
- senso delle priorità, flessibilità e attitudine al problem solving;
- elevata propensione al lavoro di squadra, con esperienza nel lavoro in team qualificati;
- approccio propositivo e creativo, passione, grinta e approccio etico al lavoro.

### Formazione richiesta
Laurea in materie giuridico economiche o aree affini. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.

Eccellente conoscenza dell’inglese. 

### Requisiti preferenziali
- Specializzazione in diritto comunitario;
- buona conoscenza di una seconda lingua comunitaria;
- disponibilità ad effettuare trasferte sul territorio nazionale ed internazionale.

### Sede di lavoro
- Roma

Per applicare, invia il tuo CV e la tua lettera di motivazione (facoltativa) entro e non oltre il ***15 marzo 2021***. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.

