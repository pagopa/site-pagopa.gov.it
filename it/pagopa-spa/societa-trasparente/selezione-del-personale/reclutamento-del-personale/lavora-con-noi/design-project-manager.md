---
title:  Design Project Manager
description:
lang: it
layout: job
ref: design-project-manager
child_of_ref: lavora-con-noi
jazz_url: 
pec_cv: false
iframeheight: 2000
is_new: false
archived: true
metadata:
   apertura: 22/10/2020
   chiusura: 30/11/2020
   numricercate: 1
   numassunte: 1
---

PagoPA S.p.A. è alla ricerca di un _Design Project Manager_ da inserire nel Team di Design che, riportando al **Chief Product Owner**, si occupi di gestire le relazioni con le pubbliche amministrazioni (i principali interlocutori e intermediari coinvolti nell'erogazione dei servizi della Società  verso il cittadino), al fine di raccogliere le loro esigenze e accompagnare i singoli enti nel percorso di progettazione ed evoluzione dei servizi da veicolare attraverso piattaforme e strumenti messi a disposizione dalla Società.

### Responsabilità

La risorsa lavorerà in collaborazione con un team multidisciplinare che comprende oltre al Team Design, anche il Team Affari Istituzionali e Comunicazione e il Team Sales, e avrà la responsabilità di “accompagnare” gli enti nel processo di onboarding sui servizi di PagoPA S.p.A..

Nello specifico il professionista si occuperà di:
* Organizzare momenti di allineamento con i diversi enti e amministrazioni che utilizzano i servizi di PagoPA S.p.A.
* Presentare i prodotti e servizi dell'azienda in diverse occasioni (webinar, riunioni, forum, etc. etc.) illustrando i benefici e articolando le opportunità per gli interlocutori.
* Contribuire alla definizione dei processi con cui questi servizi possono essere implementati e messi a disposizione dei relativi utilizzatori, attraverso blueprint e altri strumenti di management organizzativo.
* Coinvolgere e accompagnare gli stakeholder di progetto in modo da raggiungere l'obiettivo preposto, contribuendo all'allineamento tra team guidati da molteplici interessi e organizzazioni.
* Pianificare e facilitare sessioni di design partecipativo con tutti i livelli dell’organizzazione.
* Contribuire alla cultura aziendale e all’innovazione nel team.


### Requisiti e competenza essenziali (personali e professionali)

* Almeno 5 anni di esperienza lavorativa nel settore del design, all’interno di studi o agenzie di livello internazionale o in team interni in settori correlati.
* Pregressa esperienza nella progettazione di servizi complessi e multicanale legati al mondo della pubblica amministrazione.
* Ottima capacità di ascolto.
* Capacità di gestire più stakeholder con esigenze diverse 
* Capacità di comprendere la dimensione strategica del servizio, e di guidare i propri interlocutori in percorsi decisionali che coinvolgono il servizio.
* Capacità di interpretare le necessità che emergono dalle interlocuzioni e portarle all'interno del team di progetto, in modo da influenzare il modo in cui i servizi stessi vengono progettati.
* Comprovata capacità di lavorare come parte di un team multidisciplinare.
* Eccellente giocatore di squadra, ma in grado di lavorare in maniera indipendente.
* Attitudine positiva e flessibile.


### Formazione richiesta

* Laurea in Design, Pubbliche Relazioni, Business Management. In ogni caso la Società si riserva di valutare laureati in altre materie e/o candidati non laureati con forte esperienza nel ruolo e/o nei settori di interesse.
* Ottima conoscenza della lingua inglese.

### Sede di lavoro

* Roma
* Milano

Per applicare, invia il tuo CV, portfolio e la lettera di motivazione (facoltativa) entro e non oltre il **30 novembre 2020**. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.
