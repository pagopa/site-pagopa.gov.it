---
title: Account Associate
description:
lang: it
layout: job
ref: AcAs_2021
child_of_ref: lavora-con-noi
jazz_url: https://pagopa.applytojob.com/apply/wWyyK2RJTX/Account-Associate
pec_cv: false
iframeheight: 2300
is_new: false
archived: true
metadata:
    apertura: 17/05/2021
    chiusura: 28/06/2021
    numricercate: 5
    numassunte: selezione in corso
---

Stiamo cercando persone altamente motivate, dotate di autonomia, passione, grinta e integrità e che condividano la nostra missione di diffondere i servizi digitali nel Paese. 
Il confronto e il lavoro di squadra sono al centro della nostra quotidianità. 

Cerchiamo persone attente ai dettagli, che pensano in modo rigoroso, che non hanno paura di innovare e che amano comunicare in modo semplice ed efficace.
Entra a far parte della nostra squadra!

PagoPA S.p.A. è alla ricerca di massimo n. 5 **Account Associate** che contribuiscano alla gestione del portafoglio clienti della Società entrando a far parte del Dipartimento Vendite e Clienti nel team dedicato alla gestione, al supporto e all’assistenza della clientela. L'Account Associate supporterà in tutte le attività tipiche del dipartimento vendite, lavorando in maniera cooperativa e coordinata con l’intero team dedicato alla gestione dei clienti della Società, nonché sinergicamente con altri team come  il team tecnico che si occupa dello sviluppo dei prodotti.

### Responsabilità


L’addetto alla gestione ed assistenza della clientela dovrà supportare il Dipartimento Vendite e Clienti in tutte le attività tipiche del dipartimento vendite.
Le principali responsabilità dell’ Account Associate includono:

- contribuire alla gestione della relazione con i clienti;

- contribuire alla mediazione e risoluzione delle richieste dei clienti, e assicurare la loro soddisfazione;

- contribuire alla fidelizzazione dei clienti;

- contribuire alla vendita ai clienti di nuovi prodotti o servizi;

- preparare report e documentazione sulla situazione dei clienti;

- supportare e coordinarsi con il team per indagini di mercato alla ricerca di nuove opportunità di business;

- rielaborare e condividere il feedback dei clienti con gli altri settori aziendali (es. produzione, sviluppo, amministrazione);

- contribuire al raggiungimento degli obiettivi aziendali;

- monitorare che i servizi/prodotti della Società siano forniti ai clienti tempestivamente e nel rispetto dei termini e condizioni concordati;

- supporto nella risoluzione di problemi e difficoltà dei clienti, sia tecnici che di altro tipo;

- tenere traccia e dare supporto nella gestione della posizione dei clienti in generale, anche da un punto di vista di fatturazione e pagamenti;

- completare i task assegnati dal proprio responsabile.

### Requisiti minimi (personali e professionali)

- l’aver maturato almeno 2 anni e un massimo di 6 anni di esperienza nella gestione di clienti di diverse tipologie e in settori diversi;
capacità di comprensione di problematiche tecniche e non solo; 

- capacità di comprensione del linguaggio specifico del team tecnico al fine di rielaborare tali informazioni per trasmetterle al cliente;
flessibilità nel trovare soluzioni pratiche;

- capacità di gestire task complessi;

- conoscenze in ambito marketing e tecniche di vendita;

- conoscenza dei software specifici per la gestione clienti;

- capacità di lavorare per obiettivi.

**Completano il profilo**:

- orientamento al cliente;

- ottime capacità analitiche, organizzative e relazionali;

- capacità di comunicare chiaramente concetti complessi.


### Formazione richiesta (requisito minimo)

Laurea magistrale o a ciclo unico in Economia, o Marketing o Comunicazione o in campi affini. In ogni caso la Società si riserva di valutare laureati in altre materie e/o candidati non laureati con esperienza nel ruolo e/o nei settori di interesse.  
Per applicare, invia il tuo CV e la tua lettera di motivazione (facoltativa) entro e non oltre il **14 giugno 2021**. Si precisa che la Società valuterà le candidature mano a mano che vengono inviate e che la posizione rimarrà aperta fino all’individuazione del candidato ideale e che risponde ai requisiti individuati.La data di presentazione delle candidature per la presente posizione è stata prorogata dal **14 giugno 2021 al 28 giugno 2021**.

Tipologia di contratto: Tempo determinato/Apprendistato/Tempo Indeterminato. La tipologia di inquadramento sarà determinata tenendo conto delle caratteristiche e dei requisiti specifici posseduti dal candidato/i selezionati e dalle esigenze aziendali.
Ci riserviamo la facoltà di prorogare, modificare, sospendere o revocare in tutto o in parte questo avviso di selezione in caso di:  (i)  numero di domande presentate ritenuto insufficiente o non corrispondenti alle esigenze aziendali, (ii) nuove esigenze organizzative o economiche o finanziarie aziendali che richiedano la sospensione/cancellazione degli inserimenti pianificati e ad oggi approvati (iii) nuove esigenze organizzative che rendano opportuno un reclutamento di organico ulteriore rispetto a quello inizialmente programmato.

Si precisa che i curriculum saranno inseriti all’interno di un data base dal quale la Società attingerà in caso di esigenze future di personale con le medesime caratteristiche della presente posizione.
