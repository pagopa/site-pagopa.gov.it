---
layout: page
title: Come aderire
description: 
lang: it
ref: pubbliche-amministrazioni-come-aderire
order: 41
child_of_ref: pubbliche-amministrazioni
---

Per aderire a pagoPA in qualità di Ente Creditore, le Pubbliche Amministrazioni, i gestori di pubblici servizi e le società a controllo pubblico devono utilizzare il **Portale delle Adesioni** (PdA).

Per accedere al Portale delle Adesioni, coloro che non hanno ancora ricevuto le credenziali di primo accesso possono richiederle inviando una e-mail all’indirizzo [helpdesk@pagopa.it](mailto:helpdesk@pagopa.it). Le  credenziali verranno inviate alla PEC del soggetto che ha avanzato la richiesta. L’accesso al Portale delle Adesioni con tali credenziali, consente  di indicare il nominativo e i contatti del Referente dei Pagamenti al quale verranno successivamente inviate le credenziali nominali per l’accesso al PdA.

Nel [Manuale Utente del Portale delle Adesioni](https://github.com/pagopa/lg-pagopa-docs/raw/master/documentazione_tecnica_collegata/adesione/PdA_ManualeUtente_v3_0.pdf) sono descritti  i passi che il Referente dei Pagamenti dovrà eseguire per perfezionare l’adesione. L’Ente Creditore, utilizzando esclusivamente le funzioni del PdA, deve inviare a PagoPA S.p.A. la lettera di adesione, sottoscritta digitalmente dal rappresentante legale dell’Ente Creditore e successivamente potrà quindi ultimare la procedura sul PdA, specificando la modalità di connessione alla Piattaforma pagoPA (diretta o intermediata).

Gli Enti Creditori possono connettersi alla Piattaforma pagoPA con le seguenti modalità:

## Modalità diretta 

Un Ente Creditore può scegliere questa modalità se intende farsi formalmente carico in proprio di tutte le attività tecniche necessarie all’attivazione e al funzionamento su pagoPA, avendo realizzato  una propria piattaforma che si interconnette direttamente al sistema pagoPA.

Il Referente Pagamenti inserisce, tramite il Portale delle Adesioni, una connessione diretta e nomina un proprio Referente Tecnico per lo svolgimento delle attività tecniche. 

## Modalità intermediata

Un Ente può scegliere questa modalità se intende demandare a uno o più soggetti terzi le attività di dialogo tecnico con la piattaforma pagoPA e di gestione dei pagamenti.

Si denomina **Intermediario tecnologico**  un soggetto pubblico che rende disponibile, in sussidiarietà, il servizio di intermediazione  ad altre Pubbliche Amministrazioni (ad esempio, una Regione che intermedia gli Enti del proprio territorio).

In alternativa o in aggiunta, un Ente può demandare le stesse attività tecniche a un Partner tecnologico (cioè a un soggetto privato quale ad esempio una Software house, una banca, un Ente riscossore)  che rende disponibili i servizi di intermediazione. I Partner tecnologici si distinguono in qualificati o non qualificati a seconda che si siano sottoposti o meno con esito positivo alla procedura di qualificazione, seguendo le indicazioni contenute alla pagina 
[https://www.pagopa.gov.it/it/pubbliche-amministrazioni/partner-intermediari/](https://www.pagopa.gov.it/it/pubbliche-amministrazioni/partner-intermediari/)

Il Referente Pagamenti dell’Ente Creditore specifica l’Intermediario o Partner tecnologico di cui intende avvalersi configurando una connessione sul Portale delle Adesioni; all’atto di tale  scelta, l’Ente eredita il Referente Tecnico designato dall’Intermediario/Partner.

I soggetti che intendono svolgere il ruolo di Partner tecnologico possono comunicarlo indirizzando una richiesta a PagoPA S.p.A. all’indirizzo [helpdesk@pagopa.it](mailto:helpdesk@pagopa.it)

## Domande frequenti 
[Gruppo C - Adesione degli Enti Creditori](https://docs.italia.it/italia/pagopa/pagopa-docs-faq/it/stabile/_docs/FAQ_sezioneC.html)


